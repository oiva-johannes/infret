Ihmiset pilasivat papin työn: ”Se ei merkitse heille mitään”
Joka kerta pappina työskentelevällä Sonjalla käy mielessä, millainen porukka häntä odottaa yleisössä.– Junnaan vuodesta toiseen hautajaisia, kasteita ja avioliittoon vihkimisiä, joissa ketään ei oikeasti kiinnosta, mitä puhun. Tärkeintä on saada asia nopeasti hoidettua, jotta he pääsevät kahville.Sonja huomaa tämän ihmisten eleistä ja ilmeistä. He saattavat vilkuilla kelloaan tai puhelintaan. Ihmisten katse siirtyy seinille tai he liikehtivät hermostuneesti. Silmissä ei näy iloa.Tällaisia tilaisuuksia on valtaosa.Välillä Sonja kertoo näkevänsä kummeista, ketkä ovat olleet viihteellä ristiäisiä edeltävänä iltana. He huohottavat, hiki valuu ja he eivät haluaisi pidellä enää vauvaa sylissä.Lisäksi osa vanhemmista supattaa keskenään, kun Sonja puhuu. Hänen on vaikeaa sulattaa sitä.– Vanhemmat vaivautuvat kastamaan lapsensa, mutta se ei kuitenkaan merkitse heille mitään.Sonja kokee työssään merkityksettömyyden tunnetta viikoittain.Hän ei ole kertonut ajatuksiaan kellekään. Papin työssä merkityksettömyyden tunne on hänestä tabu, josta ei saa puhua ääneen.– Se liittyy ennen kaikkea kutsumukseen, että tässä pitäisi pysyä ja olla onnellinen, kun saa työtä tehdä.Työterveyslaitoksen erityisasiantuntija Anniina Virtasen mukaan työn merkityksettömyys on vaiettu aihe, jonka yleisyydestä ei ole tietoa.– Työpaikoilla olisi tärkeää puhua asiasta silloin, kun pohditaan työuupumuksen syitä. Uupumusta voisi ehkäistä se, että työntekijät pystyisivät tekemään työtään riittävän merkityksellisellä tavalla.Anniina Virtanen kertoo, kuinka merkityksettömyyden kokemus näkyy työssä:Mistä työn merkityksettömyys voi johtua, Työterveyslaitoksen erityisasiantuntija Anniina Virtanen?Työssä koettu merkityksettömyys voi heikentää motivaatiota ja vähentää työpaikkaan sitoutumista, kertoo Työterveyslaitoksen erityisasiantuntija Anniina Virtanen. Tässä jutussa kerromme Sonjan ja kahden muun kokemuksen työn merkityksettömyydestä. Heidän nimensä on muutettu, koska kyse on heidän nykyisestä työstään, eivätkä he halua työnantajansa tietävän tästä.Sonjan tarina: Väsymyksen hetkinä rukoilu ei autaPappina työskentelevä Sonja on kutsumusammatissaan. Hän voi kertoa ihmisille Jeesuksesta ja Jumalasta.Silti merkityksettömyys työssä on aiheuttanut hänessä pettymystä, riittämättömyyttä ja kyynistymistä.– Kun into loppuu, kaikki työtehtävät tuntuvat aika raskailta. Se on osaltaan vaikuttanut myös omaan hengellisyyteeni.Sonja on pohtinut, että sanoisi esihenkilölleen olevansa työuupumuksen partaalla, vaikka se ei olekaan totta.Mitä voi tehdä, jos kokee työssään merkityksettömyyttä, Työterveyslaitoksen erityisasiantuntija Anniina Virtanen? Merkityksettömyys alkaa muodostua ongelmaksi, kun se alkaa näkyä työssä suoriutumisessa tai heikentää hyvinvointia merkittävästi. Merkityksettömyyden kokemusten kanssa ei kannata jäädä yksin, kertoo Työterveyslaitoksen erityisasiantuntija Anniina Virtanen. Jos merkityksettömyyden tunne jatkuu, Sonjan toiveena on löytää kirkosta tehtävä, jossa hänen ei tarvitse olla ihmisten kanssa tekemisissä. Tällainen voisi olla hallinnollinen työ.– En ole asettanut itselleni aikarajaa työpaikan vaihtamiselle, mutta kun väsymyksen hetkiä tulee, niin ei se rukoilemalla parane.Eräissä ristiäisissä Sonja kysyi lapselta, onko Raamattu hänelle tuttu kirja, ja lapsi vastasi kyllä. Kun Sonja kysyi lapselta, onko hänelle opetettu iltarukous, lapsi vastasi kyllä.– Tämä oli itselleni herätys, että miksi oletan lähtökohtaisesti, että ketään ei kiinnosta.Ninan tarina: ”Itkeviä ihmisiä haetaan vessasta”Nina on työskennellyt asiakaspalvelutyöntekijänä samassa paikassa 15 vuotta.Hänen työnsä tapahtuu puhelimitse.Avaa kuvien katseluVuoden 2018 jälkeen Ninan työ muuttui niin, ettei hän koe enää työtään asiakaspalveluna. Kuva: Matti Myller / YleNinan työssä kaikki kellotetaan, myös vessa- ja ruokatauot.– Nyt myös seurataan sekuntipelillä, miten kauan puhelu kestää. Siinä ei ole aikaa kuunnella asiakkaita. Kun vanha tai sairaana oleva ihminen soittaa, sekunnit täytyy silti rajata.Avaa kuvien katseluKun työhön käytettyä aikaa seurataan myös sekuntikellolla, Nina kertoo tekevänsä kiireessä herkästi virheitä. Esihenkilöt muistuttavat jälkikäteen niistä.  Kuva: Matti Myller / YleSekuntien laskeminen syö Ninan motivaatiota.– Jos millään ei ole töissä väliä, oman jaksamisen taso laskee huomattavasti.Avaa kuvien katseluNina kertoo, että kyse on myös siitä, että esihenkilöt eivät ymmärrä, mitä kaikkea hänen oikeasti täytyy hallita työssään. Työssä ei myöskään korjata asioita, vaikka hän huomauttaisi niistä.  Kuva: Matti Myller / YleTyöpaikassa on käynyt ovi. Nina kertoo, että joillain työkavereilla on ollut pitkiä sairauslomia työuupumuksen takia ja jopa itsemurhayrityksiä työstä johtuvan kuormituksen vuoksi.– Meillä on haettu ihmisiä kesken päivän vessasta, kun he itkevät lattialla. Sitten tuli rajoitus, kauanko siellä vessassa saa viettää aikaa.Kehityskeskusteluissa on kirjattuna vuodesta toiseen samat epäkohdat.Avaa kuvien katseluNina on pohtinut alanvaihtoa. Hänelle vastapaino työlle on löytynyt vapaa-ajalla. Hän harrastaa miniatyyrien maalaamista. Kuva: Matti Myller / YleNinan mukaan työntekijöitä on myös uhkailtu työpaikan menettämisellä, jos he ovat ilmaisseet tyytymättömyytensä työhön.Ninalle merkityksettömyyden kokemus on päivittäistä. Ensin hän oli vihainen työpäiviensä jälkeen.Sitten töiden aloittaminen alkoi tuntua vastenmieliseltä.Hän on kokenut työnsä jäljestä myös häpeää, kun esimerkiksi puhelut pitää hoitaa tietyssä ajassa.– Se syö minua, etten voi tehdä työtäni hyvin, vaan välttävästi.Juuson tarina: Lähtisin, jos pomo pyytäisiJuuso opettaa kokkeja ammatillisessa koulutuksessa.Hänen ryhmässään opiskelijoita on aina noin kaksikymmentä. Heistä noin puolet on valmistunut ammattiin. Harva jää hänen mukaansa alalle.Tämä aiheuttaa Juusossa merkityksettömyyden tunnetta.Avaa kuvien katseluJuuson työstä tekee merkityksetöntä se, että se ei tuota tulosta. Hänen opettamillaan opiskelijoilla ei ole Juuson mielestä motivaatiota tarpeeksi.  Kuva: Matti Myller / YleKun hän soitti valmistuneet opiskelijat läpi, he kertoivat työskentelevänsä nyt postissa tai ruokakaupassa.– Eräs opiskelija sanoi, että hänestä on paljon kivempaa hyllyttää kuin olla aina viikonloput ja illat töissä.Juuson mielestä metsään mennään jo silloin, kun opiskelija saa päättää ensimmäisen harjoittelupaikan ja valitsee paikan, joka ei olekaan järkevä tai mielekäs. Tällainen voi olla esimerkiksi ravintola, jossa pitää tehdä iltatyötä.Avaa kuvien katselu– Osa meidän opiskelijoistamme tulee opiskelemaan, kun ajattelee työn olevan helppoa. Ajatellaan, että mennään keittiöön ja saadaan paperit. Moni heistä on maahanmuuttajia ja saavat näin mahdollisuuden Suomen kansalaisuuteen, sanoo Juuso.  Kuva: Matti Myller / YleAikaisemmin Juuso oli opiskelijoiden tavoitettavissa myös työajan ulkopuolella. Juuso soitti ja etsi opiskelijoille työpaikkoja.– Nämä ovat jääneet vähemmälle. En vastaa enää viikonloppuisin.Juuson motivaatio on kärsinyt.– En vaan viitsi. Kun he eivät työllisty, niin miksi tekisin mitään asian eteen. Antaa olla.Avaa kuvien katseluJuuso on vaihtamassa työpaikkaa merkityksettömyyden tunteen vuoksi. – Raavin nykyisen työni takia vain päätäni koko ajan, että ei hitto. Kuva: Matti Myller / YleMerkityksettömyyden tunne on mielessä päivittäin.– Ennen menin töihin ennen seitsemää. Nykyään minua ei saa sinne ennen kahdeksaa. Olen kuitenkin työnantajan puolella. Jos pomo sanoisi, että lähde ja pakkaa kamat, niin lähtisin.;


Markku Jokisipilä: Itärajan tapahtumat eivät ole enää Suomen oma asia, koska se on Naton raja
Suomi pystyy hoitamaan itärajaa koskevia asioita paremmin kuin ennen Nato-jäsenyyden ansiosta, sanoo Turun yliopiston eduskuntatutkimuksen keskuksen johtaja Markku Jokisipilä.– Meillä on nyt käytössä esimerkiksi sellaista Naton tiedustelutietoa, jota aikaisemmin ei ollut, Jokisipilä sanoo.Nato-jäsenyys vaikuttaa Jokisipilän mukaan keskeisesti Suomen itärajaa koskevaan päätöksentekoon. Itärajan tapahtumat eivät ole enää Suomen oma asia, Jokisipilä sanoo.– Se ei ole enää pelkästään Venäjän ja Suomen välinen raja, vaan myös Venäjän ja puolustusliitto Naton välinen raja.Jokisipilä oli Ykkösaamun vieraana lauantaina Areenassa, TV1:ssä ja Yle Radio 1:ssä.Jokisipilä: Kiina on suurempi haaste kuin VenäjäJokisipilä arvioi myös, että Suomen tasavallan presidentin pitää jatkossa erityisesti kiinnittää huomiota Kiinaan.– Kiina on paljon suurempi haaste kuin Venäjä, Jokisipilä sanoo.Jokisipilän mukaan Venäjän taloudelliset ja poliittiset mahdollisuudet vaikuttaa maailmanpolitiikkaan ovat huomattavasti rajallisemmat kuin Kiinan, varsinkin Ukrainan sodan jälkeen.– Länsimaiden ja muunkin maailman taloudellinen riippuvuus Kiinan tuotannosta, esimerkiksi Kiinasta tuotavista mineraaleista, on huomattavasti strategisesti suurempaa luokkaa, Jokisipilä sanoo.Ulkopolitiikan peruspilarit valetaan uusiksiSuomen ulkopolitiikan peruspilareista kaksi haihtui ruudinsavuna ilmaan, kun Ukraina joutui Venäjän suurhyökkäyksen kohteeksi lähes kaksi vuotta sitten. Sitä ennen ulkopolitiikka nojasi Venäjä-suhteisiin ja sotilaalliseen liittoutumattomuuteen kansainvälisen sääntöpohjaisen järjestelmän lisäksi. Nyt uusi perusta on Nato-jäsenyys.– Nato-jäsenyys on otettava huomioon kaikissa ulkopoliittisissa ratkaisuissa ja sillä on linjaamme hyvin voimakas ohjaava ja myös rajoittava vaikutus, Jokisipilä arvioi.Jokisipilä: Presidentin rooli korostuuPresidentin asema ulko- ja turvallisuuspoliittisena päätöksentekijänä EU-asioiden ulkopuolella korostuu Jokisipilän arvion mukaan.– Presidentti edustaa Suomea puolustusliitossa, ja Nato-jäsenyys luo nyt EU-politiikan ulkopuoliselle ulkopolitiikalle aivan uudenlaista painoarvoa. Samaan suuntaan vaikuttaa myös Yhdysvaltojen kanssa solmittu kahdenvälinen puolustusyhteistyösopimus eli DCA-sopimus.Suomen ulkopoliittinen linja muodostuu tp-utvassa, joka tarkoittaa presidentin ja ulko- ja turvallisuuspolitiikan kannalta keskeisten ministereiden muodostamaa ryhmää. Siellä puhutaan jatkossa paljon Yhdysvalloista.– Koska USA-suhteiden hoito kuuluu ennen kaikkea presidentin toimivaltuuksiin, ja koska USA on keskeinen toimija Natossa, Jokisipilä sanoo.Jokisipilä: Nato-jäsenyys muokkaa poliittista kulttuuriamme jatkossaTutkijana Jokisipilä on perehtynyt poliittiseen historiaan. Hän muistuttaa, että kahdella aiemmalla toisen maailmansodan jälkeisellä ulko- ja turvallisuuspoliittisella linjaratkaisulla ensin YYA-sopimuksella ja sitten Neuvostoliiton kaatumisen jälkeen EU-jäsenyydellä on ollut voimakas poliittista kulttuuriamme muokkaava vaikutus.– On odotettavissa, että myös Nato-jäsenyydellä tulee olemaan tällaisia vaikutuksia, Jokisipilä arvioi.Presidentinvaalien kampanjoinnin aikana kaikki ehdokkaat ovatkin vakuutelleet kuin yhdestä suusta, että Suomen presidentin on tultava toimeen ja pärjättävä Yhdysvaltojen presidentin kanssa riippumatta siitä, kuka USA:ssa tehtävää hoitaa.Suomella on Nato-jäsenyydestä nyt noin 10 kuukauden mittainen kokemus. Vaikka Jokisipilä arvioi Suomen Nato-jäsenyyden EU-jäsenyyttä dramaattisemmaksi muutokseksi, se ei ole nyt yhtä kokonaisvaltainen.– Nato-jäsenyys ei ole laajuudeltaan, syvyydeltään ja tiiviydeltään verrattavissa EU-jäsenyyteen, joka vaikuttaa hyvin laajasti poliittiseen päätöksentekoomme lähes kaikilla politiikkasektoreilla, hän sanoo.Haluaako Suomi olla Natossa mallioppilas?EU-jäsenyytensä alussa Suomi pyrki kaikkiin ytimiin ja Suomesta puhuttiin EU:n mallioppilaana. Jokisipilän mukaan Suomi on jo nyt monella tavalla Naton mallioppilas.– Suomi on jo nyt Naton mallioppilas, koska puolustusmenot ovat puolustusliiton vaatimalla tasolla ja koska oma itsenäinen puolustuskyky ja sotilaallinen suorituskyky laajoine reserveineen ovat varsin korkealla tasolla.Suomi on Natolle erityinen siksikin, että itärajasta tuli myös Naton asia.– Koska suurin osa Naton Venäjän-vastaisesta rajasta on Suomen ja Venäjän välistä rajaa, tämä väistämättä tuo Suomelle tietynlaisen erityisaseman puolustusliiton sisällä, Jokisipilä sanoo.Jos Suomi haluaa aktiiviseen rooliin Natossa ja mallioppilaan aseman vahvistamista, se edellyttää myös sellaista vastuunkantoa, josta Suomella ei ole kokemusta.– Se tarkoittaisi minimissään valmiutta osallistua kaikkiin Nato-operaatioihin sekä pidemmälle vietynä osallistumista mahdollisimman aktiivisella ja suurella panoksella, Jokisipilä arvioi.Hän etsii mahdollista vertailukohtaa Tanskasta, joka on aktiivisesti ottanut osaa Nato-operaatioihin eri puolilla maailmaa ja jonka sotilaita on kuollut yli 50 näissä tehtävissä.– Tanska otti osaa myös vuoden 2011 ilmaiskuun Libyassa, jonka seurauksena 14 siviiliä kuoli. Mallioppilaana oleminen tarkoittaisi valmiutta hyväksyä tämänkaltaiset seuraukset.;


Aina joku tekee tämän virheen lähtiessään äänestämään
Presidentinvaaleissa äänestävän kannattaa tarkistaa oma äänestyspaikka hyvissä ajoin.Esimerkiksi Helsingissä tapahtuu vaalista toiseen erehdyksiä oman äänestyspaikan suhteen. Se voi olla ongelma, varsinkin jos paikalle saapuu viime minuuteilla sunnuntai-iltana.Helsingin keskusvaalilautakunnan sihteeri Veera Reuna tunnistaa ilmiön.– Kyllä näitä aina jonkin verran tulee.Reunan mukaan sekaannuksia voi sattua, jos äänestäjä ei ole tarkistanut omaa äänestysaluettaan tai on vastikään muuttanut.Kaikki Ylen sisällöt presidentinvaaleista löydät täältäÄänestyspaikka määräytyy äänioikeutetun osoitetiedon mukaan. Presidentinvaaleja varten tiedot on kerätty väestötetojärjestelmästä 8. joulukuuta 2023.Äänestyspaikka saattaa muuttua edellisistä vaaleista myös esimerkiksi julkisten tilojen remonttien takia.– Jos esimerkiksi joku koulu menee remonttiin, äänestyspaikka saattaa siirtyä väliaikaisesti muualle. Äänestyspaikat pyritään kyllä pitämään niin samoina kuin vain mahdollista.Eri alueiden äänestyspaikkoja on jopa samassa osoitteessaHelsingissä äänestysalueita ja -paikkoja on peräti 167. Muutamien eri äänestysalueiden äänestyspaikat ovat jopa samassa osoitteessa, mutta eri oven takana.Äänioikeutettu pääsee varsinaisena vaalipäivänä äänestämään vain oman alueensa äänestyspaikalla. Paikan voi tarkastaa kotiin postitetusta kirjeestä tai verkkopalvelusta.Avaa kuvien katseluÄänestämään kyllä ehtii viime hetkilläkin, kunhan on äänestyspaikassa sunnuntaina iltakahdeksaan mennessä.  Kuva: Saara Hirvonen / YleVaalihuoneistot ovat sunnuntaina auki aamyhdeksästä iltakahdeksaan. Äänestämään pääsee mahdollisesti muutaman minuutin ylikin, kunhan on äänestystilassa tai aivan sen lähistöllä virallisen ajan puitteissa.Äänioikeutettu ohjataan oikeaan paikkaan, jos omaa nimeä ei vaaliluettelosta löydy. Viime tipassa väärään paikkaan erehtyviltä kaupunkilaisilta saattaa silti pahimmillaan jäädä äänioikeus käyttämättä.Veera Reuna odottaa vaalisunnuntaita hyvillä mielin.– Järjestelyt ovat sujuneet hyvin. Toivottavasti myös sää on hyvä, että ihmiset lähtevät äänestämään.Kaikki presidenttiehdokkaat kohtasivat Ylen Suuressa vaalikeskustelussa torstaina 25.1.2024.;


Öljytankkeri tulessa huthien iskun jälkeen – tämä tiedetään nyt
Huthit sanovat, että ohjusisku Marlin Luanda -tankkeriin tehtiin myöhään perjantaina.Aluksen operaattorin mukaan isku aiheutti tulipalon yhdessä aluksen öljysäiliöistä. Paloa sammutetaan parhaillaan. Myös Yhdysvallat vahvistaa iskun tapahtuneen.Jemenin huthikapinalliset väittivät lausunnossaan, että alus olisi brittiläinen ja että isku tehtiin ”vastatoimena maahamme kohdistuneelle amerikkalais-brittiläiselle hyökkäykselle”.Avaa kuvien katseluKuvassa on huthien joulukuun puoliväliin mennessä tekemiä iskuja. Uusin isku tehtiin Adeninlahdella myöhään perjantaina. Kuva: Yemen Policy Center, Damien Symon / X, Harri Vähäkangas / Yle, MapCreator, OpenStreetMapMarlin Luanda seilaa Marshallsaarten lipun alla ja sitä operoi monikansallinen Trafigura-yhtiö, kertoo yleisradioyhtiö BBC. Yhtiöllä on yksikkö muun muassa Lontoossa.Punaisenmeren alukset useiden iskujen kohteenaKyse on viimeisimmästä hyökkäyksestä kaupallisia aluksia vastaan Punaisenmeren tuntumassa. Isku tehtiin Adeninlahdella, joka on Punaisenmeren ja Arabianmeren yhdistävä merialue Jemenin eteläpuolella.Huthit ovat perustelleet iskujaan sillä, että he haluavat osoittaa tukeaan palestiinalaisille ja tuomita Israelin sotatoimet Gazassa.Yhdysvallat sanoo estäneensä uuden huthien iskun sen jälkeen, kun tankkeri syttyi tuleen.Yhdysvallat ja Britannia ovat tehneet ilmaiskuja huthien asemiin vastatoimena. Vastaiskuja ovat tukeneet lukuisat maat, muun muassa Tanska, sanoen että tärkeintä on puolustaa vapaata liikennettä. Monet rahtialukset ovat päättäneet välttää Punaisenmeren reittiä, mikä lisää kuljetusten kustannuksia.Lähteet: AFP, Reuters;


Essee: Uutuuselokuva näyttää natsit tavallisina ihmisinä, ja sen katsominen on musertava kokemus
Rudolf Höss tuijottaa pimeään. Hänen ilmeensä ei värähdä. Hän ei uskalla liikkua. Pimeyden edessä myös Auschwitzin keskitysleirin johtaja on pieni ja yksin.Olen nähnyt brittiohjaaja Jonathan Glazerin uuden elokuvan The Zone of Interest jo kaksi kertaa. Kummallakin kerralla olen tuijottanut valkokangasta lamaantuneena.En pidä natseista enkä natsielokuvista. Miksi elokuva natsijohtajan perhe-elämästä sitten puhuttelee minua?Vielä kuukausia elokuvan näkemisen jälkeen havahdun ajattelemasta sitä eri yhteyksissä: holokaustia taiteessa ja historiassa, ihmisen kykyä pahaan.Joka kerta palaan tähän elokuvan loppupuolella esiintyvään kuvaan:Rudolf Höss yksin pimeyden edessä.Kuvassa ei ole paljon mitään, ja samalla se tuntuu sisältävä kaiken. Uskon, että me kaikki voimme nähdä kohtauksessa itsemme – jos vain uskallamme katsoa.Mikä natseissa kiinnostaa?Olen kyllästynyt natseihin. Heihin liittyvät elokuvat, kirjat ja näytelmät ovat Suomessa todella suosittuja. Olen joskus todennut happamasti, että mistä tahansa teoksesta voi tehdä menestyksen laittamalla sen mainokseen hakaristin.Suomessa yksi syy natsien tenhoon on vaikea suhde omaan sotahistoriaamme. Toisin kuin sotaa, sen jättämiä haavoja on käsitelty taiteessamme liian vähän.Avaa kuvien katseluHollywood harvoin onnistuu kuvaamaan holokaustia. Schindlerin lista (1993) on todennäkösesti onnistunein holokaustista kertova Hollywood-elokuva, sillä se ei päästä katsojaansa helpolla. Sekin on parhaimmillaan keskittyessään johonkin muuhun kuin sankaritarinansa juoneen. Kuva: Wikimedia commons.Uskon natsitarinoiden tulvan johtuvan ennen muuta siitä, että haluamme selityksen asioille, joita emme osaa selittää. Haluaisimme ymmärtää pahuutta, jotta meidän ei tarvitsisi pelätä sitä.Elokuvien ja kirjojen natsihahmot ovat kuitenkin lähes aina pelkkää pop-kulttuurikuvastoa: fetisoituja ja demonisoituja epäihmisiä, jotka haukahtelevat komentosanoja saksaksi.Natsien kuvaamiseen liittyy toinenkin ongelma. Rehellinen pahuuden käsittely vaatisi holokaustin kuvaamista. On kuitenkin väitetty, että holokaustia ei voi kuvata.Kauhuja ei näytetä. Silti ne ovat läsnä koko ajan.Väitteessä on vissi perä. Kuuden miljoonan juutalaisen ja miljoonien muiden ihmisten murhaaminen on niin massiivinen tragedia, että sitä on vaikea edes käsittää. Saati sitten kuvata.Elokuvantekijöitä ja kirjailijoita ei voi syyttää yrityksen puutteesta. Holokausti on erittäin suosittu elokuvien ja kirjojen elementti.Pahimmillaan sitä käytetään aiheen sijasta miljöönä tai yleistunnelmana. Esimerkiksi Heather Morrisin bestseller-romaanissa Auschwitzin tatuoija keskitysleirin kamaluudet ovat vain jännittävä taustakangas, jota vasten teoksen rakkaustarina piirtyy.Tällaisissa teoksissa holokaustin massiivinen ja käsittämätön kauheus katoaa näkyvistä itse tarinan taakse. Katsoja tai lukija pääsee liian helpolla.Avaa kuvien katseluKolmentoista tunnin mittainen dokumenttielokuva Shoah (1985) toimii lukuohjeena The Zone of Interestille. Se luo katsojalle käsitystä holokaustista hitaalla kerronnalla, jossa haastateltujen pitämät tauot ja keskitysleirien metsittyneet rauniot ovat merkittävämpiä kuin se mitä sanotaan tai nähdään. Shoah luottaa katsojan kykyyn täydentää mielessään se, mitä elokuva ei sano tai näytä. Kuva: Les Aleph/Historia/Kobal/Shutterstock/All Over PressThe Zone of Interest kertoo holokaustista vain rivien välissä. Uhrien tarinoiden sijaan se kuvaa kansanmurhan toteuttajia. Sitä, miten pahuus on osa heidän arkeaan.Elokuva näyttää sen, minkä tiedämme, mutta mitä emme halua ajatella:Holokaustin toteuttajat olivat tavallisia ihmisiä. Sellaisia kuin sinä ja minä.Kauhu kuvien takanaElokuvassa ei tapahdu melkein mitään. Enimmäkseen se kuvaa, miten viiden lapsen äiti Hedwig Höss (Sandra Hüller) häärää pyörittämässä taloutta, juoruaa naisseurassa ja esittelee kaunista puutarhaansa Auschwitziin kylään tulleelle äidilleen.Isä-Rudolf ulkoilee luonnossa lasten kanssa ja hoitaa työasioita. Lapset leikkivät.Osa kriitikoista on syyttänyt The Zone of Interestiä ontoksi. Mielestäni se ei ole ontto. Päin vastoin. Elokuva on mykistävä. Sen tunnelma on niin voimakas, että kokemusta on vaikea pukea sanoiksi.Kauhuja ei näytetä. Silti ne ovat läsnä koko ajan.Avaa kuvien katseluThe Zone of Interest on pelkkiä kuvia katsoen kevyt ja pieni elokuva, mutta sen pinnan alla myllertää isoja ja vaikeita kysymyksiä. Kuva: Courtesy of A24Auschwitzin taukoamatta toiminnassa olevista krematorioista syntyvä haju on hallitseva elementti Martin Amisin romaanissa, johon The Zone of Interest perustuu. Elokuvassa ymmärrys tapahtumien taustalla käynnissä olevasta joukkomurhasta välittyy toisella tavalla.Se on läsnä äänimaisemassa, dialogin rivien välissä, näennäisen viattomissa yksityiskohdissa niin kuin puutarhan lannoittamisessa tuhkalla.Kuvaamalla Hössin arkista perhe-elämää ja keskitysleirityön byrokraattista puolta Auschwitzissa kuvattu elokuva herkistää katsojan kaikelle sille, mitä tapahtuu kohtauksien laidoilla ja kuvan ulkopuolella:Öisin taivaalla hohkaavaan krematorion infernaaliseen kajoon. Taustalla tauotta jatkuvaan tuhoamisleirin äänimaisemaan.Emme katso, mutta katsomme kuitenkin.Kehoon siirretty syyllisyys”Meillä on täällä kaikki mitä olemme halunneet.”Näin kuvailee Auschwitzia keskitysleirin johtajan vaimo Hedwig Höss. Repliikki tuntuu yhtä aikaa vilpittömältä ja valheelliselta.Sandra Hüllerin näyttelijäntyössä rouva Hössin ilmeetön ja kulmikas tapa kävellä ja olla viestivät hänen kantavan syyllisyyttä, jota hän ei kykene myöntämään edes itselleen.Avaa kuvien katseluNäyttelijä Sandra Hüller on kertonut haastatteluissa, miten kammottavalta hänestä tuntui mennä saksalaisena Auschwitziin kuvaamaan The Zone of Interestiä. Hän ei halunnut inhimillistää rooliaan, koska ei kokenut Hedwig Hössin ansaitsevan minkäänlaista anteeksiantoa. Kuva: LANDMARK MEDIA / Alamy/All Over PressThe Zone of Interestin henkilöt tietävät tarkalleen, mitä muurin toisella puolella tapahtuu. Se on selvää heidän puheissaan ja kaikessa heidän olemisessaan.Näyttelijöiden työskentely kuvastaa sitä syyllisyyttä, joka iski sodan loputtua saksalaisiin ja isoon osaan muitakin eurooppalaisia. Yhtäkkiä kaikki esittivät, että eivät olleet tienneet mitään siitä, mitä juutalaisille tehtiin.”Opa war kein Nazi”, minun isoisäni ei ollut natsi, on sukupolvelleni yleinen saksalainen hokema. Jos kaikki tällaiset väitteet pitäisivät paikkansa, oli koko natsi-Saksassa vain kourallinen natseja.Nurin käännetty maailmaThe Zone of Interest kuvaa maailmaa, jossa kuolemantehtaat ovat arkipäiväistä byrokratiaa ja kuolevilta ryöstäminen kahvipöytäkeskustelun aihe. Se kysyy samaa kysymystä, jota eurooppalaiset ovat toistaneet itselleen lähes 80 vuotta. Miten se oli mahdollista?Holokausti edellytti saksalaisen yhteiskunnan muutoksen. Maata hallinnut natsipuolue ajoi väkivaltaisen antisemitisminsa läpi 1930-luvulla askel askeleelta.Avaa kuvien katseluEhkä onnistunein fiktioelokuva holokaustista on unkarilaisen László Nemesin Son of Saul (2015). Yhtä keskitysleirin vankia seuraava elokuva pitää kameran niin tiiviisti päähenkilössään sonderkommando Saulissa, että kaasukammiot, teloitukset ja muut Auschwitzin kauhut nähdään vain taustalla. Katsoja ymmärtää näkevänsä vain pienen osan totuutta. Kuva: Photo 12 / Alamy/All Over PressEnsin muuttui kieli, sitten lait ja lopulta ihmisten käyttäytyminen. Lähes huomaamatta moraali oli kääntynyt ympäri ja ihmisten murhaamisesta oli tullut normaali ja hyväksyttävä, jopa välttämättömänä pidetty, asia.Kaiken läpäisseestä asennemuutoksesta huolimatta ajatusta kuolemanleireistä pidettiin Euroopassa liian kamalana. Todisteista huolimatta ihmiset käänsivät selkänsä, kun heidän naapurinsa ajettiin pois kotoaan.On tärkeää, ettei historia unohdu. Vain jos tiedämme, mihin ihmiset kykenevät, voimme estää sitä tapahtumasta uudestaan.Tästä syystä holokaustia on kuvattava. Vaikka sitä ei voi kuvata, on sen yrittäminen välttämätöntä.Holokaustia kuvaavat teokset kysyvät:Mitä sinä tekisit?Pimeys katsoo takaisinMielessäni Rudolf Höss tuijottaa yhä pimeään. Uskon tämän kuvan kulkevan mukanani niin kauan kuin elän.Ainakin toivon niin. Se muistuttaa minua siitä, että meistä jokaisen sisällä on oma pimeytemme.Avaa kuvien katseluRudolf Höss (Christian Friedel) on elokuvassa tehokkuuteen pyrkivä työnarkomaani, jonka työhön kuuluu muun muassa neuvotella IG-Farben-yhtiön edustajien kanssa kaasukammioiden tehoa parantavista uudistuksista. Kuva: Courtesy of A24Me kaikki kannamme syyllisyyttä asioista, joita teemme vaikka tiedämme niiden olevan väärin tai haitallisia.Käännämme nytkin selkämme sodille, joissa siviilejä ja lapsia tapetaan julmasti ja syyttä.Ostamme parin vuoden välein uuden kännykän vaikka tiedämme, että lapsia kuolee kaivoksissa teknologiaame käytettävien mineraalien takia.Saastutamme ainoaa kodiksemme soveltuvaa planeettaa, koska emme kykene hillitsemään päästöjä aiheuttavia tottumuksiamme.Nämä kauhdeudet ja holokausti eivät ole sama asia. Se ei tee meistä vähemmän syyllisiä.Huomaan, että holokaustitarinoille altistuminen on saanut minut epäilemään ihmisen hyvyyttä.Elokuvassa Rudolf Höss voi pienen hetken huonosti, ehkä tekojensa takia. Tapahtuiko niin koskaan todella?Onko natsivaimon kehossaan kantama syyllisyys vain elokuvantekijän romantisoitu käsitys siitä, että ihminen on pohjimmiltaan hyvä?Rinnastaen aiempiin esimerkkeihin nykyajasta: voivatko kännykkäfirmojen toimitusjohtajat koskaan pahoin Kongon kaivoksissa kuolevien lasten takia?Askel pois pimeästäYksi vastaus löytyy dokumenttielokuvasta The Act of Killing (2012), johon The Zone of Interestin loppukohtausta on verrattu.Se seuraa Indonesian kommunistivainoissa ihmisiä raa’asti teloittanutta Anwar Congoa, joka esittää kameran edessä ylpeillen millaisia murhia on tehnyt 40 vuotta aiemmin.Avaa kuvien katseluIndonesian kommunistivainoista kertova The Act of Killing (2012) kysyy samoja kysymyksiä kuin The Zone of Interest. Keskellä kuvassa elokuvan päähenkilö, kuolemanpartioihin osallistunut Anwar Congo. Kuva: The Act Of KillingElokuvan alussa Congo ei tunne syyllisyyttä. Miksi tuntisikaan? Hänhän on Indonesiassa lähes kansallissankari.Loppupuolella, käytyään murhiaan läpi yhä uudestaan ja uudestaan elokuvan tekijöiden kanssa, vanha teloittaja alkaa äkillisesti voida pahoin. Hänen kehonsa tuntuu näyttävän, että jollakin syvemmällä tasolla ihminen tietää tehneensä väärin vaikka kieltäisi sen itseltään.Tarkoittaako se, että toivoa on?;


Kolesteroli voi olla koholla, vaikka elämäntavat olisivat kunnossa – Taina Törmänen, 34, yllättyi tuloksistaan
Kuopiolainen Taina Törmänen, 34, aloitti muutama vuosi sitten uudessa työpaikassa ja kävi terveystarkastuksessa. Ilmeni, että hänen kolesteroliarvonsa olivat koholla.– Hetkellisesti kävi mielessä, että toiset voivat syödä mitä huvittaa, mutta silti ei tule mitään ongelmia. Tuntui epäreilulta, mutta omille geeneilleen ei voi mitään, hän sanoo.Törmäsellä oli jo aiemmin tiedossa, että suvussa on korkeaa kolesterolia. Hän osasi odottaa, että jossain vaiheessa ne olisivat koholla hänelläkin.Tilanne oli kuitenkin yllättävä, sillä hän oli uudessa työssään aloittaessaan vasta 33-vuotias.Avaa kuvien katseluTaina Törmänen kokoaa lounaaksi kasvispainotteisen lautasen. Kuva: Toni Pitkänen / YleYle kysyi lukijoilta, seuraavatko he kolesteroliarvojaan, ja millaisin toimin he pyrkivät parantamaan terveyttään.Suurin osa vastanneista kertoi, että he kiinnittävät huomiota arvoihin vasta 60 ikävuoden jälkeen. Yleisimmin lääkäri oli kannustanut tekemään elämäntapamuutoksen tai määrännyt lääkkeitä.Vastauksissa oli yllättävää, että myös moni nuori aikuinen miettii asiaa ja tekee arjessaan valintoja, jotka tukevat verisuonten terveyttä. Erityisesti asia kiinnosti silloin, jos suvussa oli korkeaa kolesterolia tai äkillisiä sairauskohtauksia.Avaa kuvien katseluItä-Suomen yliopiston tutkimuksessa lasten kolesteroliarvoja pystyttiin parantamaan muun muassa vaihtamalla voipohjaiset levitteet kasvirasvalevitteisiin. Kuva: Toni Pitkänen / YleNuorena mittaaminen aiheellista, jos kuuluu riskiryhmäänItä-Suomen yliopiston tuoreen tutkimuksen mukaan lapsuuden ja nuoruuden poikkeavilla kolesteroli- ja rasva-arvoilla on havaittu yhteys kohonneeseen kuolemanriskiin jo 40 ikävuoden jälkeen sekä valtimonkovettumataudin varhaismuutoksiin ja sydänmuutoksiin jo parikymppisillä.Lapsella on suuri riski kohonneeseen kolesteroliin, jos hänellä on perinnöllinen kolesterolia kohottava sairaus, tyypin 1 diabetes, jos hän on sairastanut syövän, tai hänelle on tehty elinsiirto.– Sepelvaltimotaudin ehkäisy tulee suuren riskin ryhmissä aloittaa jo lapsuusiässä. Yleistä väestötason seulontaa lapsilla ja nuorilla ei pidetä hoitosuositusten mukaan aiheellisena, sanoo ravitsemusterapian professori Ursula Schwab Itä-Suomen yliopistosta.Avaa kuvien katseluSuomalaisten ruokavaliossa on liikaa kovaa rasvaa ja liian vähän kasviksia. Lounaspöytä on täynnä valintoja.  Kuva: Toni Pitkänen / YleYleensä kolesteroliarvo mitataan ensimmäisen kerran työterveydessä. Schwab arvioi, että suomalaisilla on yleensä hyvin tiedossa, jos suvussa on korkeaa kolesterolia. Erityisesti heidän tulisi mitata kolesteroli viimeistään nuorena aikuisena.– Edes kerran, jotta tietäisi, ettei kokonaiskolesteroli ole 8 mmol/l tai 10 mmol/l, mikä kertoisi perinnöllisestä taustasta. Ihmisille tehdään nykyään paljon turhempiakin mittauksia, hän sanoo.Väestötasolla suositellaan, että kokonaiskolesteroli olisi alle 5 mmol/l ja siitä niin sanottu ”paha kolesteroli” LDL alle 3,0 mmol/l.Lähes kaikki saavat liikaa kovaa rasvaaItä-Suomessa on tutkittu lasten kolesteriarvoja jo aiemmin. Keväällä 2020 kerrottiin, että 6–8-vuotiaiden lasten kolesteroliarvoja pystyttiin parantamaan lisäämällä runsasrasvaisten kasvirasvalevitteiden käyttöä, vaihtamalla maito rasvattomaan ja lisäämällä liikuntaa.Vastaavasti lapset vähensivät tutkimuksen aikana voipohjaisten levitteiden ja rasvaisten maitotuotteiden käyttöä.Samat keinot auttavat myös aikuisilla.Merkittävin terveysteko suomalaisten ruokavaliossa olisi kovan rasvan käytön vähentäminen.– Miehistä 97 prosenttia ja naisista 94 prosenttia saa liikaa kovaa rasvaa. Se on erittäin merkittävä tekijä veren kohonneiden rasva-arvojen taustalla, mikä puolestaan suurentaa sydän- ja verisuonitautien riskiä, Schwab sanoo.Lisää: Näin päivittyneet pohjoismaiset ravintosuositukset näkyvät lautasmallissa – vähemmän lihaa, enemmän kasviksiaAvaa kuvien katseluTaina Törmänen tekee arjessaan monenlaisia terveyttä tukevia valintoja. Kuva: Toni Pitkänen / YleKolesteroli voi olla koholla, vaikka elintavat olisivat kunnossaTaina Törmänen elää liikkuvaa arkea. Hän käy kuntosalilla ja lentopalloharjoituksissa. Ruokavalio on ollut jo pitkään kasvispainotteinen. Punaisen lihan sijaan hän valitsee kalaa ja kanaa.Kolesterolitulos sai hänet miettimään, voisiko elintapoja muuttaa vielä terveellisemmäksi. Toisaalta hän ei halunnut asian rajoittavan liikaa elämää.– Kävelen nykyään hieman useammin, esimerkiksi salille. Tiedän, että matalan sykkeen kestävyysliikunta on kolesterolin kannalta hyväksi, Törmänen sanoo.Viimeiset vuodet hän on käyttänyt myös kolesterolia alentavaa levitettä. Kolesteroliarvon hän aikoo mittauttaa uudelleen muutaman vuoden sisällä.Kolesteroli ei voi olla käytännössä liian matalaKolesterolia alentavien tuotteiden käyttö on tutkijan mukaan turvallista, jos niitä käytetään ohjeiden ja suositusten mukaan. Tällöin saa riittävästi vaikuttavaa ainetta kasvistanoliesteriä.– Jos tuotteita käyttää hyvin paljon, ne saattavat vähentää rasvaliukoisten vitamiinien imeytymistä. En kuitenkaan usko, että niitä käytetään liikaa, sillä ne ovat kalliimpia kuin tavalliset leipärasvat, professori Ursula Schwab sanoo.Yleisin virhe on, että juotavia tuotteita nautitaan välipaloina, jolloin niiden teho ei ole parhaimmillaan. Esimerkiksi jogurtti pitäisi syödä muun ruoan kanssa.Toinen virhe voi olla, että esimerkiksi levitettä käytetään liian vähän. Suositusannos on noin kuusi teelusikallista vuorokaudessa.Sitä ei tarvitse pelätä, että kolesterolin saisi terveillä elämäntavoillaan tai kolesterolia alentavilla markettituotteilla liian matalaksi.– Kolesteroli ei voi olla liian matala. Luonnonkansoilla se on luonnostaan erittäin matala, eikä heillä ole mitään ongelmia sen suhteen, Schwab sanoo.;


Arvaa kuka presi­dent­tieh­dokas: yhdeksän väitettä paljastavat, oletko politiikan supertietäjä
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.

Toteutus vaati toimiakseen JavaScriptin.;


Jokainen ehdokas täytti ystäväkirjan – se paljastaa menneisyyden poikkeuk­sel­lisella tavalla
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.
Toteutus vaatii toimiakseen JavaScriptin.
;


Viisi painavaa viestiä tulevalle presidentille – tämän itärajan asukkaat haluavat sanoa
Ella Bergman, 18, abiturientti TohmäjärveltäAvaa kuvien katseluElla Bergman on kiinnostunut maanpuolustuksesta. Kuva: Lucas Holm / YleOlen menossa heinäkuussa inttiin Vekaranjärvelle. Innostuin asiasta, kun isoveljeni kävi armeijan muutama vuosi sitten.Nykyinen tilanne on vahvistanut haluani maanpuolustukseen, vaikka oloni tässä rajan pinnassa on aina ollut turvallinen ja luottavainen.Toivon, ettei presidentti unohda Itä-Suomea, vaikka olemme jonkun mielestä syrjässä. Täälläkin asuu paljon ihmisiä.Raja on pidettävä kiinni, jos tilanne niin vaatii. Mutta jos ihmiset oikeasti tarvitsevat turvaa ja apua, Suomen on autettava.Minulla ei ole ollut ikinä hinkua muuttaa isoon kaupunkiin. Intin jälkeen haluaisin opiskella liikunnanopettajaksi ja voisin palata Tohmajärvelle, jos täällä on töitä.Raimo Timoskainen, 74, eläkeläinen ja yrittäjä KiteeltäAvaa kuvien katseluRaimo Timoskainen on elänyt koko ikänsä rajan läheisyydessä.  Kuva: Lucas Holm / YleVietin lapsuusvuoteni Ilomantsissa, seitsemän kilometriä rajalta. Ei pelätty susia, karhuja eikä venäläisiä. 1950-luvulla ihmisiä liikkui rajan yli, puhuttiin ”laukkuryssistä”. Joskus meiltä hävisi perunoita kellarista.Olipa venäläinen tai suomalainen, ihmisten kanssa olen aina tullut toimeen. Presidentille haluan sanoa, että raja on pidettävä kiinni niin kauan, kunnes Venäjän hybridivaikuttaminen loppuu. Se kirpaisee meitä itärajan asukkaita, yrittäjiä ja heitä, joilla on sukulaisia toisella puolella. Se on kuitenkin nyt kestettävä.Irina Kikinova, 45, toimistoapulainen TohmajärveltäAvaa kuvien katseluIrina Kikinova on kotoisin Sortavalasta. Hänen mummonsa oli suomalainen. Kuva: Lucas Holm / YleOlen kaksoiskansalainen ja asunut Tohmajärvellä 19 vuotta. Vanhempani Sortavalassa ovat kuolleet, ja viime vuosina olen käynyt vain kerran vuodessa Venäjällä hoitamassa hauta-asioita. Elämä, perhe – kaikki on Suomessa.Minusta on hyvä päätös, että raja on suljettuna tällä hetkellä. Haluan tarjota lapselleni elämän turvallisessa paikassa.Rajan sulkemisella on paljon vaikutuksia. Olin viime vuonna töissä viisumipalvelussa, mutta nyt se on kiinni.Presidentille haluan sanoa, että oikeus kaksoiskansalaisuuteen pitää säilyttää. Toivon, että lapseni voi halutessaan matkustaa Venäjälle ja tutustua omiin juuriinsa.Jos minun pitäisi valita vain yksi kansalaisuus, olisin suomalainen.Mikko Löppönen, 40, kunnanjohtaja TohmajärveltäAvaa kuvien katseluMikko Löppönen on syntyperäinen tohmajärveläinen ja paluumuuttanut kuntaan perheensä kanssa. Kuva: Lucas Holm / YleOlen ollut Tohmajärven kunnanjohtaja kolme tuulista vuotta. Helmikuun alussa vuonna 2022 julkaisimme ison investointipaketin, joka perustui rajaliikenteeseen. Kaksi viikkoa myöhemmin Venäjä hyökkäsi Ukrainaan, ja suunnitelmat sai vetää vessanpöntöstä alas.Meillä ei ole merta lähellä, mistä kuljettaa tavaroita. Elinvoima on perustunut rajaan. Edellytykset eivät tällä hetkellä ole samat kuin muualla Suomessa: meille ei saada tuulivoimaa rajavalvonnan vuoksi, liikenneyhteyksistä on jatkuvaa vääntöä.Presidentille haluan sanoa, että nyt ei tarvita sanoja vaan tekoja Itä-Suomen eteen. Se on turvallisuuskysymys.Anneli Hurskainen, 76, eläkeläinen KiteeltäAvaa kuvien katseluAnneli Hurskainen on ollut 20 vuotta mukana harrastajateatterissa. Kesäisin teatteri esiintyy vanhan navetan ylisillä Värtsilässä. Kuva: Lucas Holm / YlePidimme mieheni kanssa 27 vuotta kauppaa Niiralassa. Vuosituhannen vaihde oli vilkasta aikaa. Toimitimme tavaraa myös rajan taakse pieniin kioskeihin. Ihmisiä kulki edestakaisin, ja meillä oli yleensä aina venäläisiä töissä. En ole koskaan tuntenut oloani turvattomaksi rajalla enkä tunne nytkään.Minua surettaa, että raja on kiinni, vaikka ymmärrän, miksi näin on. Alueen yrittäjille se on kova paikka.Ohjaan harrastajateatteria Värtsilässä. Presidentille haluan sanoa, että myös pikkupaikat on pidettävänä asumiskelpoisina. Elämä on muutakin kuin leivän tienaamista. Kulttuuri ja harrastusmahdollisuudet ovat tärkeitä. Ihmisiä sitoo alueelle se, voiko kansalaisopistossa harrastaa ja ovatko ladut kunnossa.;


Presi­dent­tieh­dokkaat kiersivät ”parhaat koulut” – kaksi lukiolaista paljastaa, kuinka saivat heidät vieraiksi
Presidenttiehdokkaat ovat kiertäneet kampanjansa aikana lukuisissa oppilaitoksissa peruskouluista lukioihin ja ammattikouluihin.Merkillepantavaa on kuitenkin se, että etenkin pääkaupunkiseudulla vierailuissa ovat korostuneet opinahjot, joihin vaaditaan huomattavasti tavanomaista korkeampaa keskiarvoa.Kysyimme neljältä kannatusmittausten kärkeä pitävältä ehdokkaalta listaa kouluista, joissa he ovat viime kuukausien aikana vierailleet.Vastauksista selvisi, että ehdokkaat ovat vierailleet pääkaupunkiseudulla yhteensä kuudessa lukiossa, joista neljä mahtui viime vuonna pääkaupunkiseudun kymmenen kärkeen, kun lukiot asetetaan järjestykseen sen perusteella, millaista peruskoulun päättötodistuksen keskiarvoa opiskelijoilta vaaditaan.Perussuomalaisten presidenttiehdokas Jussi Halla-ahon kampanjatiimi ei toimittanut listaa.Espoon Haukilahden lukio sai 8. joulukuuta vieraikseen kokoomuksen Alexander Stubbin ja valitsijayhdistyksen sekä vihreiden tukeman Pekka Haaviston. Lukio pitää kärkeä Espoon lukiovertailussa ja edellytti viime vuonna opiskelijoiltaan tasan yhdeksän keskiarvoa peruskoulun päättötodistuksessa.Tätä kovempi keskiarvovaatimus on Espoossa vain Otaniemen lukiolla, joka sekin sai joulun alla vieraakseen Haaviston.Paneeliin ilmestyi tuntemattomiaKävimme kysymässä kahdelta Haukilahden lukion abiturientilta Elsa Ekdahlilta, 18 ja Enna Benamarilta, 19, miten he saivat Stubbin ja Haaviston vierailemaan lukiossa.Benamar kertoo, että he olivat mukana järjestämässä jo viime keväänä koululla eduskuntavaalipaneelia. Hänen mukaansa se meni hyvin, minkä jälkeen he vitsailivat, että voisivat järjestää vastaavanlaisen tilaisuuden myös presidentinvaaleissa.– Muut opiskelijat pitivät eduskuntavaalipaneelista todella paljon, joten lopulta päätimme, että yritämme järjestää paneelin myös presidentinvaaleihin, Ekdahl komppaa.Opiskelijat lähettivät kaikille ehdokkaille pyynnön osallistua paneeliin. Alun perin neljän heistä piti osallistua, mutta lopulta vain Stubb ja Haavisto pääsivät paikalle.Ehdokkaiden saaminen koululle kesti kokonaisuudessaan kaksi kuukautta ja vielä paneelipäivänäkin vastaan tuli yllätyksiä.– Paneeliin ilmestyi tuntemattomia ihmisiä ja lopulta selvisi, että he olivat poliiseja. Emme osanneet ajatella, että heidät olisi pitänyt kutsua, Benamar sanoo.– Meidän piti saada poliisit lähelle ehdokkaita, mutta muita suuria yllätyksiä ei tullut, Ekdahl täydentää.Enna Benamar kertoo, että presidenttiehdokkaiden vierailun järjestäminen oli kovan työn takana. Kaikki vierailivat RessussaKeskustan ja valitsijayhdistyksen Olli Rehn, valitsijayhdistyksen Mika Aaltola, Stubb ja Haavisto vierailivat kukin vuorollaan Kulosaaren yhteiskoulun ehdokastentissä viime vuoden lopulla ja tämän vuoden alussa.Kulosaaren yhteiskouluun oli viime vuonna viidenneksi vaikeinta päästä sisään. Lukio edellytti opiskelijoiltaan vähintään 9,31 keskiarvoa peruskoulun päättötodistuksessa.Avaa kuvien katseluEhdokkaista Pekka Haavisto on vieraillut eniten eri lukioissa pääkaupunkiseudulla. Kaikki neljä ehdokasta vierailivat Ressun lukiossa. Kuva: Miia Anttila / Yle, MapCreator, OpenStreetMapRessun lukion opiskelijakunta järjesti oman vaalipaneelinsa presidenttiehdokkaille tammikuun toisella viikolla. Paneeliin osallistuivat kristillisdemokraattien Sari Essayah, Aaltola, Halla-aho, Rehn ja Stubb.Helsingin ydinkeskustassa sijaitsevaan Ressun lukioon oli viime vuonna pääkaupunkiseudun korkein keskiarvovaatimus 9,69.Näiden lisäksi Haaviston listalta löytyvät Tapiolan lukio, jonka keskiarvovaatimus oli vähintään 8,75 ja Etu-Töölön lukio, johon vaadittiin 8,46 keskiarvoa.Koulujen aktiivisuus tärkeääKysyimme ehdokkaiden kampanjatiimeiltä, miten he päättivät koulut, joissa ehdokkaat vierailivat.Stubbin kampanjatiimi kertoo, että heille tulee paljon vierailukutsuja kouluihin ja he ovat pyrkineet vastaamaan myöntävästi aina kun mahdollista.Kampanjakoordinaattori Linda Lähdeniemi Rehnin tiimistä korostaa, että kouluvierailut ovat lähtökohtaisesti järjestetty koulun aloitteesta. Hänen mukaansa pyyntöihin on pyritty vastaamaan annetun aikataulun puitteissa.Haaviston kampanjan viestintäpäällikkö Jarno Lappalainen toteaa hänkin, että pääkaupunkiseudun lukiovierailut kertovat siitä, mitkä lukiot ovat pyytäneet ehdokasta vierailulle.Vierailuja Tukholmassa ja FuengirolassaHaavisto on vieraillut kampanjansa aikana yliopistoissa, kansanopistoissa, lukioissa ja peruskouluissa ympäri maan Rovaniemeltä Fuengirolaan. Haavisto on kannatusmittauksissa toisena, mutta kouluvierailuiden määrässä hän on 35 vierailullaan ensimmäisenä.Viime vuoden elokuusta lähtien Rehn on vieraillut eri kouluissa Helsingistä Kokkolaan. Hän on Haaviston tapaan käynyt monilla eri koulutusasteilla.Kokonaisuudessaan Rehn on poikennut 13 koulussa ja hän on myös lähettänyt muutamiin oppilaitoksiin videotervehdyksiä.Stubb on ainoana ehdokkaana vieraillut myös ruotsinsuomalaisten koulussa Tukholmassa. Muiden ehdokkaiden tavoin Stubb on käynyt useilla kouluasteilla.Listan mukaan Stubb on vieraillut vähiten eri kouluissa. Hän on käynyt 12 koulussa, mutta hänen tiiminsä sanoo, että listalta voi puuttua muutama koulu.Sunnuntaina presidentinvaaleissa on oikeusministeriön mukaan lähes 50 000 uutta 18-vuotiasta äänioikeutettua.;


Ravintolat hiljenivät Kemissä, kun sellutehdas valmistui – Muutos löi korville, toteaa ravin­to­loitsija
Kemiläisravintolat ovat hiljentyneet nyt, kun Metsä Fibren uusi sellutehdas on valmistunut. Tehtaan rakennustyöt toivat kaupunkiin parhaimmillaan yli 3000 henkilön lisäyksen.Esimerkiksi suositun Ben Thanh -vietnamilaisravintolan kävijämäärät ovat kokki Van Lochin arvion mukaan vähentyneet noin 30 prosentilla. Myös Ben Thanhin naapurissa sijaitsevan Paussi-lounasravintolan asiakasmäärät ovat pudonneet, mutta tarkkoja lukuja yrittäjä Juha Virtanen ei kerro.– Kyllä kemiläiset peruskävijät käyvät kuitenkin vielä lounaalla, sillä pitäähän ihmisen syödä.Sataman Krouwi -ravintolaa Kemin sisäsatamassa pyörittävä Olli Ahonen kertoo, että lounasruokailijoiden määrä on tippunut puoleen siitä, mitä se oli rakennustöiden aikaan.– Oli iso isku, siis positiivisessa mielessä, kun tehtaan rakentaminen alkoi, mutta vielä isompi isku, kun se loppui. Kyllähän sen tiesi, että jossain vaiheessa ravintolat hiljenevät, mutta silti tilanne on lyönyt korville, hän kertoo.Ahosen arvion mukaan Kemissä on tällä hetkellä liikaa lounasruokapaikkoja. Asiakkaita ei riitä kaikkiin.– Me esimerkiksi jätimme maanantain lounaan pois, koska silloin on erityisen hiljaista.Päivätyönään insinöörin hommia tekevä Ahonen ei kuitenkaan halua luovuttaa ravintolan suhteen.– Bändihommilla ja tapahtumilla saamme asiakkaita talvisin. Täällä järjestetään esimerkiksi after ski -bileet. Haluan pitää ravintolapalvelut, jotka tukevat kesän laivaristeilyjä. Kesällä haluamme olla iskussa, Jähti-laivaristeilyjä järjestävä Ahonen mainitsee.Avaa kuvien katseluOluthuone Kukon tarjoilija Hanna Kehusmaa kertoo, että etenkin suomalaiset sellutehtaan rakentajat olivat vakioasiakkaita ravintolan bubivisoissa.  Kuva: Taina Nuutinen-kallio / YlePari kaljaa ja nukkumaanTehtaan rakentajat kävivät jonkin verran myös Kemin yöelämässä. Karaokebaari-yökerho Ramonan Markku Jaako arvelee kuitenkin, että rakentajien poistuminen katukuvasta näkyy enemmän ruokaravintoloiden asiakasmäärissä.– Ruokapaikat olivat usein päivisin ihan täynnä.Jaako muistelee, kuinka ennen tehtaan rakentamispäätöstä hehkutettiin sitä, kuinka suuri piristysruiske tehdas tulee olemaan ravintoloille.Baareissa ja yökerhoissa tämä ei näkynyt niin vahvasti kuin ruokapaikoissa.– Komennusmiehet saattoivat käydä alkuillasta parilla kaljalla, ja lähtivät nukkumaan. Yhtiön rakennustyömaalla oli nollatoleranssi alkoholin suhteen, joten se varmasti vaikutti.Paussin yrittäjänä toimiva Juha Virtanen omistaa Kemin keskustassa myös Oluthuone Kukko -ravintolan.– Enimmäkseen baarissamme käy paikallista väkeä, mutta kyllä ulkomaalaisia rakentajia meilläkin näkyi. Kulttuurierot ovat suuria: monille tuli yllätyksenä Suomen tiukka alkoholilainsäädäntö. Asiakkaat esimerkiksi halusivat ostaa vodkapullon mukaan, mikä ei ole meillä sallittua, Virtanen mainitsee.Avaa kuvien katseluKaraokebaari ja yökerho Ramonan ravintolapäällikkö Markku Jaako kertoo, että sellutehtaan rakentajat kävivät aikaisin illasta parilla kaljalla menivät nukkumaan. Paikalliset illanviettäjät saapuvat pubiin yleensä varsin myöhään. Kuva: Taina Nuutinen-kallio / YleYhteisen kielen puuttuminen ja alkoholi aiheuttivat häirintätapauksiaKemin keskustassa sijaitseva Corner Inn -yökerho oli etenkin ulkomaalaisten rakentajien suosiossa, mutta ravintolan perustajan ja hallituksen puheenjohtaja Tommi Hälisen mukaan se ei ollut pelkästään positiivinen asia.– Yhteisen kielen puuttuminen ja liika alkoholi aiheuttivat muun muassa häirintätapauksia. Ehkä rakennustöiden loppumisen myötä paikalliset asiakkaat haluavat taas alkaa käydä yökerhossa enemmänkin.Ylen haastattelemat yrittäjät kertovat, että tammi-helmikuu on ollut baaririntamalla hiljaista aikaa kautta aikojen. Ihmiset viettävät tipatonta tammikuuta ja lunastavat uuden vuoden lupauksia terveemmästä elämästä.Sen lisäksi ravintoloitsijoita haastavat muun muassa kohonneet hinnat.– Sähkö on kallista ja maailmantilanne huolestuttaa. Ihmiset ovat varovaisia rahankäytön suhteen, ja ensin säästetään ravintoloissa käymisestä, toteaa Juha Virtanen Oluthuone Kukosta.;


Suomesta Venäjälle matkaavat ylittävät rajan sulun takia Viron Narvassa
Asiakirjaväärennösten paljastamiseen erikoistunut Tarmo Hütt Viron rajavartiostosta odottaa vilkasta viikonloppua Narvan rajanylityspaikalla. Venäjä on nimittäin ilmoittanut sulkevansa omalla puolella Ivangorodissa olevan ylityspaikkansa ajoneuvoliikenteeltä 1. helmikuuta eli ensi torstaista alkaen.Syyksi vuoden 2025 loppuun jatkuvalle sulkemiselle on ilmoitettu raja-aseman korjaustyöt.Viron sisäministeri Lauri Läänemets kertoo STT:lle syyn kuulostavan vähintäänkin epäuskottavalta. Kaikki rahansa Ukrainan sotaan syytävä Venäjä ryhtyisi tässä tilanteessa remontoimaan perusteellisesti raja-asemaa EU:n vastaisella rajalla.Suomen suljettua itärajansa Narva on ollut lähin rajanylityspaikka Venäjälle matkaaville Suomen kansalaisille tai Suomessa oleskeluluvalla asuville. Hüttin mukaan rajasulku pohjoisessa on näkynyt ja tuntunut Narvassa.– Tarkistin juuri heitä koskevat tilastot, joiden mukaan tammikuun alusta tähän päivään meillä on ollut 10 000 rajanylitystä. Se on todella suuri lisäys, Hütt kertoi STT:lle Narvassa viime keskiviikkona.Ennen rajasulkua Suomesta tulevia ylittäjiä kirjattiin Narvassa ehkä noin 200 kuukaudessa, Hütt arvioi.Suomalaisten lisäksi Narvaan on tullut myös niitä Ruotsissa ja Norjassa asuvia, jotka ovat matkustaneet aiemmin Venäjälle Suomen itärajan yli.Rajasillan yli jatkossa ehkä jalanJos Narvan/Ivangorodin ylityspaikka todella sulkeutuu ajoneuvoilta, Suomesta tuleville autoilijoille seuraavaksi lähimmät ylityspaikat ovat Viron kaakkoiskolkassa sijaitsevat Koidula ja Luhamaa.STT:n vieraillessa rajalla sillan ylitti useita täpötäysiä busseja. Jatkossa matkustajat joutuvat nousemaan ajoneuvosta rajalla ja kävelemään matkatavaroineen muutaman sadan metrin matkan sillan toisella puolella odottavaan toiseen bussiin.Muutoksia rajanylityksen suhteen Venäjän puolella tarkkaillaan Virosta käsin ja sovitetaan oma toiminta siihen ilman että syitä kyseltäisiin Narvajoen toiselta puolelta sen enempää.Asiakirjattomat käännytetään heti rajaltaViro on toistuvasti varoittanut, että myös sen itäraja voi mennä kiinni, jos ylityspaikoille saapuu Suomen tapaan joukoittain turvapaikanhakijoita. Näin ei ole kuitenkaan tapahtunut, miksi?Sisäministeri Läänemetsin mukaan syitä on kaksi: ensinnäkään Viro ei päästä oman rajalinjansa yli ketään, jolla ei olisi puuttuvan viisumin tai passin takia oikeutta päästä enää eteenpäin Venäjän tarkastuspisteeltä. Eli heidät käännytetään takaisin ennen kuin he edes pääsevät Viron puolelle.Vaikka he siinä ilmoittaisivat hakevansa turvapaikkaa?– He eivät ole sellaista ilmoittaneet, Läänemets kuittaa.Narvan rajasillalla näkee, miten tällainen on fyysisesti mahdollista. Viron rajavartijoiden ensimmäinen tarkastuspiste on käytännössä aivan rajalinjalla. Vaalimaan raja-asemalla usein vieraillut Hütt sanoo ymmärtävänsä, ettei samanlainen käytäntö ole mahdollinen siellä.Läänemetsin mukaan toinen syy tilanteiden erilaisuuteen onkin ilmeisesti se, että Venäjä näyttää testaavan tällä hetkellä Suomea eikä Viroa. Mahdollisesti syy on juuri virolainen käytäntö käännyttämisestä heti rajaviivalla.Sisäministeri myös vihjaa tietystä suhtautumiserosta: laillisesti Venäjälle saapuneisiin kolmansien maiden kansalaisiin suhtaudutaan Virossa lähtökohtaisesti aina siirtolaisina tai matkailijoina, ei kansainväliseen suojeluun oikeutettuina pakolaisina.Sisäministeri Rantanen itärajan sulun jatkosta;


Jari Isometsä unohti palkin­to­jenjaon tämän viikonlopun maailmancup-näyttämöllä – sitten järjestäjiltä nähtiin upea ele
Hiihdon maailmancupissa kilpaillaan lauantaina sprintit Sveitsin Gomsissa. Suora lähetys sprinttikarsinnasta TV2:ssa ja Yle Areenassa kello 13.55. Lähetys erävaiheesta kello 16.25. Kaiken Urheilustudio-viikonlopusta löydät täältä.– Ajattelin, että otan taktisesti. Ollaan korkealla ja otan varovaisemman alkuvauhdin. Mielestäni lähdin maltillisesti liikenteeseen. Kilometrin kohdalla tuli ensimmäinen väliaika. Huudettiin, että olen kakkosena. Oli sekunti keulaan. Ajattelin, että sitten voitan tänään, Jari Isometsä muistelee 24 vuoden taakse.16. helmikuuta vuonna 2000 kilpailtiin tämän viikonlopun maailmancup-maisemissa Sveitsin Gomsissa. Tosin silloin kilpailupaikkakunnan nimi oli FIS:n tietokannassa Ulrichen. Isometsän mukaan nyt kilpaillaan kuitenkin samoilla laduilla. Isometsän voitto on myös edellinen kerta, kun kyseisessä sveitsiläiskylässä on hiihdetty maailmancupia.Tuolloin Isometsä uhkui harvinaisen kovaa itseluottamusta. Karpaasi koki olevansa ehkä jopa elämänsä kovimmassa iskussa. Kuukauden sisään tuli kaksi maailmancup-voittoa, kaksi SM-kultaa ja yksi kakkossija maailmancupissa. Goms osui tässä putkessa loppupuolelle Lillehammerin maailmancup-voiton ja Keravan SM-kisojen jälkeen. Falunista tuli vielä perään maailmancupissa kakkossija.– Gomsin kymppi oli yksi täydellisimmistä kisoistani, Isometsä muistelee.Hän piti tuoreeltaan sitä jopa elämänsä parhaana suorituksena.Isometsä muistelee, kuinka tunsi ”ajavansa itse hevosta”. Hän oli kuunnellut väliaikoja, tarvitseeko mennä kovempaa. Hän voitti kahdeksalla sekunnilla Ruotsin Per Elofssonin voittokamppailussa.– Radalla päänousu oli aika tiukka. Maastoltaan rata oli ihan jämäkkä. Siinä ei ollut hirveästi tasaisia pätkiä. Rata oli aika tempoileva. Mentiin ja ylös alas tiukasti. Se sopi minulle aika hyvin, Isometsä kertoo.Avaa kuvien katseluJari Isometsä muistelee lämmöllä Sveitsin Gomsia. Kuva: / All Over PressUnohti mennä palkintojenjakoon, Maamme-laulu soiIsometsä oli jopa niin haltioissaan ja onnellinen voitosta, että unohti mennä palkintojenjakoon. Isometsä oli mennyt kilpailun jälkeen Suomen voitelukopille ja ruvennut pakkaamaan. Isometsä oli todennut, että lähdetään jatkamaan matkaa.Alla oli tiukka rypistys. 14 päivään 6 kisaa. Huoltopäällikkö oli kuitenkin kysynyt tuoreelta voittajalta, oliko hän käynyt palkintojenjaossa.– Sanoin, että ei hemmetti. Olin unohtanut kokonaan, että tästä saa palkinnonkin. Siellä oli kuitenkin muistaakseni 15 000 Sveitsin frangia odottamassa rahaakin, Isometsä naurahtaa.– Mielestäni tuo oli hyvä osoitus, että rahalla ei ole niin paljoa merkitystä. Suoritus ja voitto olivat se juttu. Kun muut muistuttivat rahasta, kävin sen mielellään sitten hakemassa.Toinenkin erikoisuus oli palkintojenjaossa.– Siellä soitettiin kansallislaulutkin. Kun mentiin palkintokorokkeelle, Maamme-laulu kajahti kaiuttimista. En muista, että yksittäisessä maailmancupissa olisi ollut tuollaista. Yleensä soitettiin FIS:n omat fanfaarit. Ehkä pienellä paikkakunnalla haluttiin järjestää maailmancup-kilpailut ihan viimeisen päälle, Isometsä kertoo.Urheilustudiossa vierailtiin Gomsissa ja muisteltiin Jari Isometsän voittoaGoms on tätä nykyäkin pieni kylä. Vuoden ympäri paikalla asuu vain reilu 1000 ihmistä. Isometsälle on jäänyt mieleen, kuinka matkustaminenkin sinne oli todella vaikeaa. 1300 metriä merenpinnan yläpuolella sijaitsevaan Gomsiin oli vaikea päästä. Sinne tultiin myös melkoisella kiireellä.– Maanantaiaamuna lennettiin Sveitsiin. Tiistaina testattiin sukset. Keskiviikkona kisattiin ja lähdettiin kotiin, Isometsä kuvaili.Kisaohjelma oli myös nykypäivään peilaten erikoinen, sillä Sveitsissä käytiin vain keskellä viikkoa vetämässä yksi kilpailu. Joukkueet kävivät pikkukylässä vain yhtä kilpailua varten.Paikkakunta on kuitenkin melkoinen maastohiihtäjien paratiisi.– Lähdettiin vähän käymään lenkillä peruskuntohiihtäjien laduille. Goms on aivan upea maastohiihtopaikka. Paljon latuja. Ne ovat helpoissa maastoissa laaksoa pitkin, Isometsä kuvailee.Isometsä vaatii asennemuutostaIsometsän neljästä maailmancup-voitosta kolme tuli vapaalla hiihtotavalla. Suomi ei ole viime vuosina juuri pärjännyt vapaalla hiihtotavalla. Ongelmista on puhuttu myös vuosikaudet, mutta tulosta ei ole tullut.Mikä neuvoksi?Tätä nykyä MTV:n hiihtoasiantuntijana toimiva Jari Isometsä sanoo, että pitää melkeinpä odottaa uutta sukupolvea.Suomen hiihtomaajoukkueen nykyiset syömähampaat Iivo Niskanen, Krista Pärmäkoski ja Kerttu Niskanen ovat yli kolmekymppisiä. He ovat myös kovia luita perinteisellä, joten Isometsä ymmärtää heidän keskittymisensä parempaan hiihtotapaansa.Isometsä kuitenkin näkee, että nuoremmasta sukupolvesta on tulossa vapaan hiihtotavan taitajia: Jasmi Joensuu, Jasmin Kähärä, Arsi Ruuskanen, Remi Lindholm ja Niko Anttola. Heillä voi mennä ex-huippuhiihtäjän mukaan kuitenkin jokunen vuosi ennen kuin nähdään palkintokorokkeella.Avaa kuvien katseluNiko Anttolalla on ollut vaikeampi kausi, mutta hän on yksi tulevaisuuden toivoista vapaalla hiihtotavallakin. Kuva: Tomi Hänninen - ChilipicturesIsossa kuvassa hiihtäjälegenda ryöpyttää Suomen hiihtoperhettä asenteesta vapaata hiihtotapaa kohtaan. Isometsän mukaan voidaan myös kysyä, löytyykö Suomesta riittävästi valmennustietoutta vapaalle hiihtotavalle.– Olemme valmennuksessa ja urheilijoiden ajatusmaailmassa distanssihiihtäjiä perinteisellä hiihtotavalla. Kaikkien karmeinta soppaa on vapaa hiihtotapa ja sprintti. Tarvitaan varmaan jonkinlainen kulttuurimuutos, Isometsä sanoo.Vapaan hiihtotavan merkitys kasvaa Isometsän mukaan koko ajan hiihdon maailmancupissa. Hän peräänkuuluttaakin näkyvämpää asennemuutosta.– Kysytään hiihtäjiltämme ja valmentajiltamme, niin he väittävät, että asenne on kunnossa. Tulokset eivät kuitenkaan näytä sitä, Isometsä painottaa.;


Pikkukunta Kainuusta keräsi Tiktokissa hurjan suosion – nyt he kertovat miten ja miksi se tehtiin
;


Poimimme 7 kiinnostavaa kevätkauden konserttia eri puolilta Suomea
1. Kylmäävä giljotiiniOopperan taika syntyy, kun musiikki, teatteri ja teksti kasvavat yhdessä itseään suuremmiksi. Karmeliittasisarissa käy juuri niin.Ranskalaissäveltäjä Francis Poulenc asettelee oopperansa sävelet siten, että niissä yhdistyvät uskon vakaus, elämän epäoikeudenmukaisuus ja kuoleman vääjäämättömyys.Vaikuttava musiikki säestää tosielämään perustuvia, karmivia lavatapahtumia, joissa Ranskan vallankumouksen aikaan nunnaluostarin sisaria teloitettiin mestaamalla.Giljotiinin iskut ovat oma kylmäävä soolonsa Kansallisoopperassa ensi kertaa esitettävässä teoksessa.Francis Poulencin Karmeliittasisaren näytöksiä Kansallisoopperassa 23. helmikuuta saakka.Avaa kuvien katseluKarmeliittasisarten kannattelevia teemoja ovat muun muassa pelko ja kuolema. Kuva: Ilkka Saastamoinen2. Musiikkitietokilpailu sinfoniakonsertissaNäppituntumalta voisi sanoa, että tietokilpailujen ja visojen määrä eri uutispalveluissa, myös Ylellä, on lisääntynyt huimasti viime vuosien aikana. Syykin on selvä: ne kiinnostavat yleisöä.Nyt apajille ryntää Jyväskylä Sinfonia, jonka konsertissa kuullaan maaliskuussa elokuvamusiikkia. Mutta ei siinä kaikki – konsertin aikana luvassa on kapellimestari Marjo Riihimäen vetämä elokuvamusiikkitietovisa. Nerokasta!Jyväskylä Sinfonia: Movie Quiz – Arvaa mikä leffa -konsertti Paviljongissa 20. maaliskuuta.3. Yhteistyön voimaa OulussaOulu on Suomen virkeitä kulttuurikaupunkeja, ja vauhti vain kiihtyy, kun matka käy kohti Euroopan kulttuuripääkaupunkivuotta 2026.Vuosi sitten ensi kertaa nähty ja parhaillaan jatkuva Taikahuilu on todiste kulttuuritoimijoiden yhteistyön voimasta.Huhtikuussa yhteen hiileen puhaltavat Oulu Sinfonia, Oulun Kamarikuoro, Alpo Aaltokoski Company ja Oulun tanssin keskus JoJo, kun luvassa on kaupungin oman säveltäjän Leevi Madetojan mestariteos Okon Fuoko.Balettipantomiimissa Madetojan persoonalliseen ja värejä säkenöivään sävelkieleen yhdistyy nyt Alpo Aaltokosken abstrakti balettikoreografia.Leevi Madetoja: Okon Fuoko – Näe minut Oulun teatterissa 11.4.Avaa kuvien katseluOkon Fuokossa nähdään Alpo Aaltokosken koreografia. Kuva: Yle/Tiina-Maija Lehtonen4. Thereminin ujellusta TurussaVanhoista kauhuelokuvista tuttu theremin on maailman haastavimpia ja kiehtovimpia instrumentteja. Radiofonista soitinta soitetaan koskettamatta siihen, ja ilmassa tanssahtelevat kädet ovat kuin oma visuaalinen taiteenlajinsa.Thereminin tunnistettavaa ujellusta pääsee kuulemaan livenä Turun filharmonisen orkesterin konserttiin huhtikuussa, kun luvassa on Kalevi Ahon Kahdeksan vuodenaikaa – konsertto thereminille ja kamariorkesterille. Konsertin solistina taiteilee saksalainen thereministi Carolina Eyck.Turussa musiikkielämä ottaa parhaillaan kierroksia, kun kaupungissa odotellaan uutta musiikkitaloa Fuugaa ja orkesterille nimitettiin vastikään uusi ylikapellimestari, kansainvälisesti arvostettu muusikko ja kapellimestari John Storgårds.TFO: Kahdeksan vuodenaikaa Turun konserttitalossa 18. huhtikuuta.Avaa kuvien katseluTodella taitavia thereminin soittajia on maailmassa muutama sata. Carolina Eyck on yksi heistä. Kuva: imago images/ddbd/AOP5. Voiko kamarimusiikilla luoda maailman?Radion sinfoniaorkesteri tarjoilee festivaalintäydeltä kamarimusiikkia maaliskuussa.Luonnon neljä elementtiä -nimisen tapahtuman aikana luvassa on muun muassa lapsiystävällisiä konsertteja ja kiehtova kokoelma kamarimusiikkia eri aikakausilta.Neljästä elementistä väkevin on tällä kertaa maa, jolle omistetussa konsertissa kuullaan muun muassa Max Richterin elokuvista ja tv-sarjoista tuttu hitti On The Nature Of Daylight sekä Philipp Glassin vangitseva sooloselloteos Orbit.Konsertin ja koko festivaalin päättävä ranskalaissäveltäjä Darius Milhaudin La création du monde kurottaa jazzin sfääreihin luodessaan kuulijan eteen mukaansatempaavasti soivan maailman.RSO:n kamarimusiikkifestivaali Luonnon neljä elementtiä Helsingin Musiikkitalossa 8.–10. maaliskuuta. Maa-konsertti 10.3. klo 18.6. Totuus kertakäyttöisen kulutusjuhlan takanaTampere Biennale tarjoilee jälleen välähdyksiä siitä, missä kotimainen taidemusiikki on nyt ja minne se kenties on matkalla.Festivaalin ohjelmaan kuuluu Tampere Filharmonian konsertti, jossa kuullaan muun muassa Cecilia Damströmin uusi teos Wasteland.Teosto-palkinnon pari vuotta sitten voittanut Damström on tämän hetken kiinnostavimpia nykysäveltäjiä, jonka kynästä syntyy merkityksellistä musiikkia.Wastelandia kuvataan konserttiesitteessä näin: Cecilia Damströmin orkesteripommi paljastaa karun totuuden kertakäyttöisen kulutusjuhlan takana.Tampere Filharmonian Biennale-konsertti Tampere-talossa 12. huhtikuuta.Avaa kuvien katseluCecilia Damström säveltää kantaa ottavaa musiikkia. Kuva: Petter Lindberg / Yle7. Kaksi musiikillista monumenttia, jotka kaikkien tulisi kokeaMusiikkitalon urkujen ainutlaatuisuus on käynyt selväksi jo ensimmäisen kuukauden aikana. Instrumentissa yhdistyvät elämys, somekelvottomuus, tarina ja brändi poikkeuksellisella tavalla, minkä vuoksi miljoonien eurojen jättiprojekti on ylittämässä kaikki odotukset.Tilaisuuksia urkujen sointiloiston todistamiselle riittää tämän ja tulevien kausien aikana eri konserteissa, mutta oiva vaihtoehto on juuri kesän korvalla.Radion sinfoniaorkesterin konsertin ohjelmassa on silloin Teosto-palkitun säveltäjän Matthew Whittallin uusi teos uruille ja orkesterille sekä Ludwig van Beethovenin 9. sinfonia, yksi maailman kuuluisimmista musiikkiteoksista, jossa vimmainen toinen osa ja ikiaikainen Oodi ilolle järisyttävät ihmiskunnan henkisiä mannerlaattoja.Musiikkitalon urut ja Beethovenin yhdeksäs ovat kumpikin monumentteja, jotka jokaisen kannattaa kokea ainakin kerran elämässään paikan päällä.RSO: Beethovenin 9. sinfonia Helsingin Musiikkitalossa 22. ja 23. toukokuuta.;


Näin lakot vaikuttavat työmatkoihin, päiväkoteihin ja kauppoihin – kokosimme listan
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Ensi viikon keskiviikkona alkavilla eri ammattiliittojen ja palkansaajien lakoilla on isoja vaikutuksia koko maassa. Osa päiväkodeista, julkisesta liikenteestä, kuljetuksista, ruokakaupoista ja teollisuudesta pysähtyy.Iso osa aloittaa työtaistelutoimet 1. helmikuuta. Ne kestävät yhdestä kahteen päivää. Lisäksi 6. helmikuuta on tiedossa ulosmarsseja. Osin vaikutukset näkyvät jo keskiviikkona 31. tammikuuta.Lakoilla ja ulosmarsseilla vastustetaan hallituksen työelämäuudistuksia ja sosiaaliturvaleikkauksia. Niiden piiriin kuuluvat useat keskusjärjestö SAK:n, STTK:n ja Akavan ammattiliitot.Katso alla olevasta videosta kootusti, miten lakko vaikuttaa arkeesi.Toimittaja Minna Matintupa selventää, mitä vaikutuksia tulevilla lakoilla on sinun arkeesi. Kuvaus ja editointi: Isto Janhunen / YleLakon vaikutukset arkeenTiedot lakon vaikutuksista löydät alta laajemmin. Voit klikata eri ammattialojen osion auki.Tietoihin voi vielä tulla useitakin muutoksia ennen työtaistelujen alkua.Bussit, junat, raitiovaunut ja metrotJulkinen liikenne pysähtyy tai harvenee lakon ajaksi monissa Suomen kaupungeissa.Pääkaupunkiseudulla paikallisjunat, metrot ja raitiovaunut eivät liikennöi perjantaina 2. helmikuuta lainkaan. Myös HSL:n bussiliikenteestä suuri osa jää ajamatta.Tampereella liikennöidään perjantaina noin puolet Nyssen bussiliikenteestä. Tampereen raitioliikenne pysähtyy perjantaina kokonaan. Vaikutuksia joukkoliikenteelle voi olla Tampereella jo torstaina.Turussa Fölin bussiliikenne jatkuu todennäköisesti kaikilla linjoilla, mutta harvennetusti. Heillä lakko kestää perjantain ajan.Kuopiossa suurin osa paikallisliikenteen bussivuoroista jää ajamatta perjantaina. Myös osa ELY-liikenteen vuoroista voi jäädä ajamatta.Lappeenrannan ja Imatran paikallisliikenne ei todennäköisesti liikennöi perjantaina lainkaan. Sama koskee seutu- ja lähiliikennelinjoja. Lappeenrannan kaupunki ei voi taata lakisääteisten koulukuljetusten toteutumista.Satakunnassa osa paikallisliikenteestä ei liikennöi perjantaina ainakaan Raumalla ja Porissa. Lakon piirissä ovat Rauman Gyyt, Porin linjat ja Satakunnan liikenne.Lakko vaikuttaa myös Onnibussin liikennöintiin perjantaina. Ajettavat vuorot on syytä tarkistaa Onnibussin verkkosivuilta ennen matkan ostoa.Koko Suomen junaliikenne seisahtuu perjantaina Pohjois-Suomen yöjunia lukuun ottamatta. Junaliikenteen lakko koskee työvuoroja, jotka alkavat 2.2. kello 00.01 ja 23.59 välillä.Lisäksi kaikki ratapihatoiminnot keskeytyvät Haminan ja Kotkan ratapihoilla torstain ajaksi.AvaaLentoliikenneSuomen lentoliikenne pysähtyy lähes kaikilla Suomen isoilla lentokentillä torstaina. Lakossa ovat mukana JHL:n jäsenet, jotka työskentelevät Finavian tai Airpron palveluksessa, sekä joitain muita ammattiliittoja.Hallin ja Utin lentokentät eivät ole lakon piirissä.Lentoyhtiö Finnair on valmis siirtämään asiakkaidensa lennot lakkopäiviltä toiseen ajankohtaan lipputyypistä huolimatta.PAMin lentoasemien kiinteistöhuollosta ja siivouksesta sekä vartioinnista vastaavat työntekijät ovat lakossa.Myös Finnairin lentäjiä edustava Liikennelentäjäliitto osallistuu poikkeuksellisesti työtaisteluun.Monet ulkomaalaiset ovat jo peruneet Lapin-matkansa lakkojen vuoksi.AvaaRuokakaupat, ravintolat ja siivousKaupan ala järjestää vuorokauden mittaisen lakon torstaina 1. helmikuuta. Mukana ovat suurimmat ketjut, eli S- ja K-ryhmät ja Lidl.Lakko voi näkyä ruokakauppojen valikoimassa.Myös hotelleja ja ravintoloita, liikenneasemia sekä kiinteistö- ja siivouspalvelualan yrityksiä on lakossa ympäri Suomea.Kaupat sekä hotellit ja ravintolat pyritään pitämään auki esimiesvoimin tai liittoon kuulumattomien työntekijöiden avulla.Suomen elintarviketyöläisten liitto (SEL) lakkoilee myös: mukana on lähes 4 500 elintarvikealan työntekijää 21 työpaikalla 1.–2. helmikuuta. Lakko pysäyttää muun muassa Saarioisten tehtaiden tuotannon ja logistiikan kahdeksi päiväksi.AvaaPäiväkodit, koulut ja terveydenhuoltoPääkaupunkiseudulla suurin osa päiväkodeista, perhepäivähoidoista ja ryhmäperhepäiväkodeista on suljettuna keskiviikkona ja torstaina. Lakko koskee kaikkia yksityisiä ja julkisia yksiköitä Helsingissä, Espoossa, Vantaalla ja Kauniaisissa. Myös puistotoiminta pysähtyy.Lakko koskee työvuoroja, jotka alkavat keskiviikon 31.1. kello 6 ja torstain 1.2. kello 21 välisenä aikana. Lakossa ovat mukana lastenhoitajat, osa varhaiskasvatuksen opettajista ja perhepäivähoitajat.Lopullinen henkilöstötilanne ja avoinna olevat päiväkodit selviävät vasta lakkoaamuna.Kerro Ylelle, miten järjestät lapsesi päivähoidon lakon aikanaLakoissa ovat mukana sosiaali-, terveys- ja kasvatusalan ammattijärjestö Tehy, lähi- ja perushoitajaliitto SuPer, julkisten ja hyvinvointialojen liitto JHL ja sosiaalialan korkeakoulutettujan ammattijärjestö Talentia.Tehy ja SuPer rajaavat lakon ulkopuolelle vain viranhaltijat. JHL:n mukaan lakko ei koske heidän osaltaan kotona tehtävää perhepäivähoitoa, ryhmäperhepäivähoitoa, ryhmäperhepäiväkoteja ja yksityistä perhepäivähoitoa.Myös Opetusalan ammattiliitto OAJ ja ammattiliitto Jyty ilmoittivat päivän mittaisesta lakosta pääkaupunkiseudun varhaiskasvatuksessa 31. tammikuuta. Jytyn lakko koskee myös perhepäivähoitoa ja puistotoimintaa.Korkeakoulutettujen keskusjärjestö Akava ilmoitti, että se järjestää ulosmarssin pääkaupunkiseudulla, Turussa ja Tampereella 6. helmikuuta kello 14–16. Marssiin osallistuvat lukuisat sote-työntekijät, insinöörit ja lääkärit.Ulosmarssit eivät koske virkasuhteisia työntekijöitä, kuten opettajia ja poliiseja. Näin ollen Akavan suurin jäsenliitto OAJ ei osallistu ulosmarssiin.AvaaPostiPostin työntekijät eivät tee työvuoroja aikavälillä 1. helmikuuta kello 0.00–2. helmikuuta kello 18. Tämä koskee noin 10 000 työntekijää.Lakon aikana kirjeposti, pakettilajittelu ja logistiikka seisoo. Tämä aiheuttaa muutamien päivien viiveitä lähetysten kulkuun. Posti neuvoo seuraamaan pakettien kulkua OmaPostissa.Postin yritysasiakkaat voivat lähettää lähetyksiä Postille normaalisti.Posti- ja logistiikka-alan unioni PAU kertoi, että lakon ulkopuolelle on rajattu terveyteen ja turvallisuuteen liittyvät työt.AvaaKuljetukset, logistiikka ja huoltoAuto- ja kuljetusalan työntekijäliitto AKT:n lakko kestää torstain ja perjantain, tosin linja-autoalan ja matkahuoltoalan osalta vain perjantain.Lakossa ovat mukana liki kaikki toimialat eli kuorma-autoala, linja-autoala, matkahuoltoala, kaupan automiehet, säiliöauto- ja öljytuoteala, matkatoimistoala, terminaalitoiminta, huolinta-ala, huoltokorjaamot, AKT:n Viking Linen työntekijät ja ahtausliikkeiden toimihenkilöt sekä ahtausala.Myös toimihenkilöliitto Erto ilmoitti lakosta autoliikenne-, huolinta- ja sosiaalialalle 1.–2. helmikuuta.AvaaRakennustyömaat, sähköt ja muu teollisuusMoni Suomen isoista teollisuusyrityksistä pysäyttää toimintansa osittain tai kokonaan torstaina ja perjantaina. Myös rakennustyömaat hiljenevät etenkin pääkaupunkiseudulla.Rakennusliiton työntekijöiden osalta hätätyö, LVI-huolto ja tienhoito jatkuvat, mutta muutoin lakon piirissä ovat kaikkien sopimusalojen työt Helsingissä, Espoossa ja Vantaalla.Rakennustyömaiden sähkötyöt sekä matkapuhelin- ja tietoliikenneverkkotyöt pysähtyvät JHL:n ja Sähköliiton työtaistelun vuoksi. Mukana on lukuisia yhtiöitä, jotka vastaavat sähköverkkojen rakentamisesta ja kunnossapidosta. Sähkön ja lämmön tuotanto ja jakelu sekä raideliikenteessä tehtävät työt ovat lakon ulkopuolella.Ammattiliitto Pron lakko laajenee koskemaan Digitaa, ICT-alaa, rahoitusalaa, vakuutusalaa sekä tiettyjä kiinteistöalan työpaikkoja. Näissä työnseisaus on 1. helmikuuta.Useat Stora Enson, UPM:n ja Huhtamäen tehtaat pysähtyvät tai vähentävät toimintaansa paperiliiton lakon ajaksi. Lakot alkavat torstain 1. helmikuuta aamuvuoroista ja päättyvät 3. helmikuuta aamuvuoroihin. Vaikutuksia on ainakin Imatralla, Oulussa, Varkaudessa, Kymissä, Pietarsaaressa ja Raumalla.Myös ruudin valmistus voi pysähtyä. Lakon piirissä on 1. ja 2. helmikuuta myös neljä ammusvalmistaja Nammon tehdasta.Kemianteollisuudessa lakko vaikuttaa ainakin Porvoon Kilpilahden ja Kokkolan teollisuusalueisiin.Lakko vaikuttaa useisiin kaivoksiin ja jalostamoihin esimerkiksi Kittilässä, Sodankylässä, Naantalissa, Kemissä, Torniossa, Raahessa, Sotkamossa ja Siilinjärvellä. Ainakin Nesteen Porvoon jalostamo jatkaa toimintaansa työtaistelusta huolimatta, vaikka on lakon piirissä.AvaaTyötaistelujen ulkopuolelle kaikilla ammattialoilla jäävät ne tehtävät, joiden tekemättä jättäminen aiheuttaisi vaaraa ihmisten hengelle, terveydelle tai omaisuudelle. 
;


Tampere ei säikähdä Helsingin areenan mahdollista avautumista – toimi­tus­johtaja: ”On vain hyvä, että täällä on toinenkin areena”
Helsingin areena on seissyt tyhjillään keväästä 2022 lähtien. Nyt areenalle on löytynyt mahdollinen ostaja.Yle uutisoi aiemmin Helsingin pormestarin Juhana Vartiaisen (kok.) olevan toiveikas, että kauppa toteutuu lähiaikoina ja halli saadaan käyttöön jo kuukausien kuluttua.Tampereen areenan toimitusjohtaja Marko Hurme ei ole huolissaan Helsingin areenan avautumisesta. Hurme tuumaa sen olevan vain hyvä asia pääkaupunkiseudulle ja tapahtumateollisuudelle.– Me joudumme myymään tällä hetkellä ei-oota kiertueille. On vain hyvä asia, että täällä olisi toinenkin areena, joka vetää asikkaita puoleensa.Hurme sanoo, ettei Tampere kilpaile tapahtumista Helsingin kanssa.– Meille kilpailijoita ovat kaikki Hampurista ylöspäin.Tiedossa yli 150 tapahtumaaAreenalla aitiobisnestä pyörittävä Timo Jutila kritisoi aiemmin viikolla Iltalehdessä pettyneensä areenan tapahtumien vähyyteen.Tällä hetkellä Tampereen areenan tapahtumakalenterissa näkyy Ilveksen ja Tapparan jääkiekkopelejä sekä muutamia konsertteja.Toimitusjohtaja Marko Hurme huomauttaa, että julkisuudessa näkyvä tapahtumakalenteri on eri asia kuin varauskalenteri.– Tapahtumat julkistetaan tapahtumajärjestäjän mukaan, ei meidän.Hurme kertoo kuluvana vuonna olevan yli 150 tapahtumaa ja pisimmät varaukset ulottuvat vuodelle 2030.Ensimmäisenä vuonna Tampereen areenalla oli 166 ja toisena vuonna 154 erilaista tapahtumaa.;


Oletko vapaa­eh­toisesti sinkku? Kerro meille kokemuksesi, teemme juttua aiheesta
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Vapaaehtoisesta lapsettomuudesta on viime vuosina puhuttu paljon, mutta yleistyvä ilmiö on myös vapaaehtoinen sinkkuus.Vapaaehtoisesti sinkuiksi itsensä mieltävät eivät etsi parisuhdetta. He eivät myöskään toivo tai koe tarvitsevansa sellaista.Oletko sinä vapaaehtoisesti sinkku? Kerro meille, miksi ja millaista se on – teemme juttua aiheesta. Kokemuksesi voit kertoa alla olevalla lomakkeella: 
;


Tämä mies tekee Saksassa työtä, joka vaatii piilopaikan – muistolaatat natsien uhreille valmistuvat äärioikeiston uhan alla
BERLIINI Ihan tavallisen autotallin ovi tavallisessa lähiössä aukeaa. Surusilmäinen mies pyytää lempeästi tihkusateesta lämpimään.Ovi kolahtaa perässä kiinni, eikä sitä osaa avata kukaan muu kuin kuvanveistäjä Michael Friedrichs-Friedländer ja hänen apulaisensa.Lukon pitää olla tukeva siltä varalta, että ovelle saapuu kutsumattomia vieraita. Myös autotallin sijainti on salaisuus.Friedrichs-Friedländer ei ota riskiä, että äärioikeistoradikaalit tai juutalaisvihamieliset saisivat vihiä hänen työpajastaan.Täällä Friedrichs-Friedländerin autotallissa syntyy valtaosa Euroopan kaupunkien ja kylien kaduille asennetuista ”kompastuskivistä”. Ne muodostavat tiettävästi maailman suurimman hajautetun muistomerkin.Avaa kuvien katseluMichael Friedrisch-Friedländer leikkaa metallisaksilla messinkilevyn oikeaan muotoon. Sitten hän lyö jokaisen kirjaimen erikseen levyyn. Sen jälkeen valetaan sementistä katukivenmuotoinen ”kivi”, jonka ympärille levy naputellaan. Kuva: Anna Karismo / YleKompastuskivet (saks. Stolpersteine) ovat katuihin upotettuja messinkisiä laattoja, joilla muistetaan natsien murhaamia juutalaisia, romaneja, homoja, kehitysvammaisia, slaaveja... Natsit tappoivat yhteensä yli kymmenen miljoonaa ihmistä, joista suurin osa oli juutalaisia.Kompastuskivien isä on taitelija Gunter Demnig. Demnig nikkaroi ensimmäisen kompastuskiven Kölnin kaupungintalon edustan jalkakäytävään marraskuussa 1992, jolloin tuli kuluneeksi 50 vuotta natsijohtaja Heinrich Himmlerin määräyksestä karkottaa romanit pysyvästi Saksasta.Demnigin muistolaatta sai suosiota, ja seuraavina vuosina hän laajensi ideansa jatkuvaksi projektiksi. Motoksi tuli ”yksi uhri, yksi kivi”. Lopulta tilauksia alkoi sadella sellaista tahtia, että Demnig pyysi Friedrichs-Friedländeriä avuksi vuonna 2005.– Kompastuskiviin ei kaadu, mutta jos kompastuu ja lukee laatassa olevan tekstin, on kumarrettava uhrin edessä, Demnig on selittänyt haastatteluissa.Avaa kuvien katseluKompastuskivien päällä oleviin messinkilevyihin taotaan rei'ityskirjasimilla ja vasaralla holokaustin uhrien nimet, syntymäajat, ammatit, kyydityspäivät ja lopullinen kohtalo. Muistolevyjä tukemaan valetaan betonikuutio. Kuvassa olevat kuutiot muurataan Hampurin katuihin. Kuva: Anna Karismo / YleParissakymmenessä vuodessa Friedrichs-Friedländer on takonut ja valanut lähes 89 000 kompastuskiveä, joita on Euroopan kaduilla jo 32 maassa. Hänen pajaltaan on peräisin siis valtaosa kaikista yli sadasta tuhannesta asennetusta kompastuskivestä.– Sitten vasta, kun tästä tulee rutiinia ja lakkaan välittämästä näiden ihmisten kohtaloista, lopetan, 73-vuotias Friedrichs-Friedländer sanoo.Pisimpään hän kertoo viipyvänsä pienten lasten muistolaattojen äärellä. Niitä takoessa pitää välillä käydä ulkona haukkaamassa happea.Hän ei myöskään siirry suoraan työpäivän päätteeksi yläkertaan kotiinsa vaan tekee välissä jotain muuta tyhjentääkseen päänsä ajatuksista.– Vasaralla kirjain kirjaimelta, numero numerolta lyödessäni varmistan, että näitä ihmisiä ei unohdeta. Aina nämä kohtalot liikuttavat.Friedrichs-Friedländer ja hänen kaksi työntekijäänsä takovat runsaat sata kiveä viikossa. Nyt on valmisteilla kymmenien kompastuskivien erä Hampuriin.Avaa kuvien katseluKompastuskivet ovat synnyttäneet jo perinteitä. Kristalliyön muistopäivänä 9. marraskuuta monilla saksalaisilla on tapana viedä kukkia ja kynttilöitä kotikadullaan olevien muistolaattojen viereen. Kuva: Anna Karismo / YleJokaisen laatan kaiverrus alkaa paikallisella kielellä ”Tässä asui...”. Sen jälkeen tulee nimi, syntymäaika ja lopullinen kohtalo – jota usein ei tiedetä. Joillekin kohtalo oli kyyditys toiseen maahan, toisille itsemurha.Osa muistolaatan saaneista on jopa vapautunut keskitysleiriltä, mutta suurimmassa osassa laatoista lukee viimeisenä: murhattiin.Yksi kivi maksaa 120 euroa perille toimitettuna Saksassa.– Ne ovat halpoja. Materiaalikulujen jälkeen tuntipalkka on pieni, Friedrichs-Friedländer sanoo.Kullanväriset kivet sijoitetaan yleensä kotien ja talojen eteen, joista ihmiset pakkosiirrettiin tuhoamisleireille tai joissa asuessaan he tekivät itsemurhan.– Monille keskitysleireillä kuolleille ei ole hautoja. Siksi kompastuskivet ovat joillekin omaisille tärkeitä paikkoja.Avaa kuvien katseluSuomesta Gestapolle luovutetun Kollmannin perheen kompastuskivet sijaitsevat Helsingissä Munkkiniemen puistotie 18:n edustalla.  Kuva: Staffan von Martens / YleKiviä löytyy kaduilta Suomesta Sisiliaan ja Norjasta Ukrainaan. Helsingissä on natsi-Saksaan luovutettujen juutalaisten muistoksi seitsemän kompastuskiveä.Juutalaisten joukkotuhon historiaKansallissosialistit eli natsit alkoivat valtaantulonsa jälkeen 1933 säätää juutalaisvastaisia lakeja.Vuonna 1939 juutalaisia alettiin siirtää Saksasta ja Itävallasta Puolan gettoihin. Juutalaisten joukkotuho alkoi 1941.Natsijohtajat sopivat vuonna 1942 juutalaisten laajamittaisesta ja järjestelmällisestä murhaamisesta ”lopullisena ratkaisuna”.Keskitysleireistä suurin oli Auschwitz, jossa tapettiin kolmen vuoden aikana 1,1 miljoonaa ihmistä. Leirillä teetettiin myös pakkotyötä useille saksalaisyrityksille.Auschwitz oli toiminnassa tammikuun 27. päivään asti vuonna 1945. Sen vapautti Neuvostoliiton puna-armeija.Avaa kuvien katseluKompastuskivien isä on saksalainen taiteilija Gunter Demnig, joka yleensä muuraa kivet katuun. Tammikuun puolivälissä hän kiinnitti laatan maahan Venetsiassa. Kuva: MvS / SplashNews.comKompastuskivet ovat aiheuttaneet myös ristiriitoja. Kiinteistönvälittäjät ovat väittäneet, että ne laskevat vieressä olevien talojen arvoa.Esimerkiksi kansallissosialismin syntymäkaupunkina tunnettu München on päättänyt olla käyttämättä julkista rahaa kiviin alun perin juutalaisaktivistin toivomuksesta. Peruste on, että muistolaatat katukivien päällä halveeraisivat kuolleita juutalaisia lisää, kun näiden nimien päällä kävellään.Münchenin katuihin onkin upotettu vain yksityisten tilaamia kompastuskiviä, kun muualla ne ovat yleensä kaupunginosien ja alueiden hankkimia.Tekstiä korjattu 27.1. kello 10:23: Auschwitzin vapautti Neuvostoliiton puna-armeija. Alunperin tekstissä luki ”venäläiset sotilaat”.;


Ilta­pu­ku­yrittäjä halusi lahjoittaa ilmaiseksi satoja poistomekkoja – somemyrsky pakotti perumaan tapahtuman
Iltapuku Outletin turkulainen yrittäjä Hanna Granberg päätti lahjoittaa ilmaiseksi myymättä jääneitä tanssiaismekkoja.Lahjoitustapahtuman piti olla sunnuntaina, mutta Granbergin oli peruttava se turvallisuussyistä.– Somessa levitetyn dis- ja misinformaation takia meillä ei ole muuta vaihtoehtoa kuin perua. Saamamme tiedon mukaan meille ollaan järjestämässä jotain joukkotappelun kaltaista kähinää, Granberg kirjoittaa sosiaalisessa mediassa.Ylen puhelimitse tavoittama yrittäjä selventää, että yrityksen varastoihin on kertynyt muutamia satoja mekkoja, jotka eivät ole menneet kaupaksi edes pikkurahalla.Someilmoituksessa mekkoja kuvailtiin viallisiksi tai huonosti istuviksi. Alkuperäisenä ajatuksena oli lahjoittaa mekot esimerkiksi harrastajateattereille tai lasten leikkeihin.Avaa kuvien katseluSosiaalisessa mediassa paheksuttiin, miksei mekkoja tarjottu ensin vähävaraisille.  Kuva: Hanna GranbergTapahtuma herätti niin suurta mielenkiintoa, että Granberg pelkäsi, ettei pysty hallitsemaan paikalle saapuvaa väkijoukkoa.Kukaan ei ole Granbergin mukaan suoraan uhannut tappelulla, mutta kielenkäyttö on ollut sen suuntaista, että ”mennään sinne painimaan ja haetaan parhaat päältä”.Lisäksi tieto vääristyi.– Viesti vääntyi siihen muotoon, että tarjolla olisi unelmien tanssipukuja ilmaiseksi, Granberg harmittelee.Myös ainakin kaksi turkulaista lukiota on jakanut virheellisesti tietoa, että oppilaat voivat hakea tapahtumasta ilmaiseksi mieleisensä vanhojentanssimekon.Granberg on kertonut kouluille, että kyse on puvuista, jotka eivät ole kelvanneet kenellekään.– Eniten olen pahoillani nuorten puolesta. Minua surettaa, miten pahasti he pettyvät.Tutkija: Somekohuissa otetaan kantaa tunteellaHelsingin yliopiston sometutkija ja dosentti Janne Matikainen arvioi kohun olevan varsin tyypillinen sosiaalisessa mediassa syntynyt tapahtumaketju.– Nykyinen mediakulttuurimme tarvitsee kohuja. Kohujen määrä on esimerkiksi tutkimusten mukaan noussut politiikassa. Lisäksi ihmiset kaipaavat kohuja, ja niitä syntyy joskus myös ilman median avustusta, juurikin sosiaalisen median ryhmissä.Matikaisen mukaan somekohuissa tyypillistä ovat tunnekuohut ja joko tahalliset tai tahattomat väärinymmärrykset.– Asetelman pitää jotenkin pöyristyttää, jolloin reagointi on nopeaa, eikä sitä ajattele loppuun. Motiiveja voi olla myös erilaisia, jolloin vastakkainasettelua halutaan lisätä ja tahallaan ymmärretään väärin. Kohun kohteena oleva on näissä yleensä todella voimaton eivätkä oikaisuyrityksetkään aina auta.Avaa kuvien katseluLopulta Granberg löysi useita pieniä teattereita ja päiväkoteja, joten mekot pääsevät käyttöön. Puvustaja Tarja Siirtola-Virta haki niitä rooliasuiksi. Kuva: Hanna Granberg;


Luka Doncic takoi pisteitä ja teki seura­his­toriaa NBA:ssa
Slovenialaistakamies Luka Doncic mätti 73 pistettä koripalloliiga NBA:ssa Atlantaa vastaan. Vain kolme pelaajaa liigan historiassa on tehnyt enemmän pisteitä yhdessä ottelussa.Doncicin pistesaalis on Dallasin seuraennätys yhdessä ottelussa. Takamiehen edustama Dallas voitti supertähtensä historiallisessa illassa kotijoukkue Atlantan 148–143.– Hän on pelisuunnitelma, Dallasin päävalmentaja Jason Kidd äityi hehkuttamaan supertähteään ottelun jälkeen.24-vuotias Doncic heitti Atlantaa vastaan peräti 33 pelitilanneheittoa. Hän osui nämä lähes käsittämättömästi yli 75 prosenttisesti, kun 25 heittoa upposi koriin. 13 kolmen pisteen heittoyrityksestä hän osui kahdeksan ja 16 vapaaheittöyrityksestään 15.– Minä vain hyökkäsin, mitä ikinä puolustus tekikään. Toisella puolikkaalla he tuplasivat minua koko ajan, joten yritin luoda jotain ja lukea peliä, Doncic analysoi kenttähaastattelussa ottelun jälkeen.Katso Luka Doncicin loistokkaita huippuhetkiä ottelusta Atlantaa vastaan.Vähintään 73 pisteeseen yhdessä ottelussa ovat yltäneet aiemmin vain lajilegendat Wilt Chamberlain, Kobe Bryant ja David Thompson. Erityisen poikkeuksellisen Doncicin ottelusta tekee slovenialaistähden tehokkuus. Hänen niin sanottu true shooting -prosenttinsa oli 91,2, mikä on Doncicin heittomäärällä hurja lukema.True shooting -prosentti huomioi heittotehokkuutta mitatessa kahden pisteen heitot, kolmen pisteen heitot sekä vapaaheitot ja on näin kokonaisvaltaisempi mittari kuin pelkkä pelitilanneheittoprosentti.Hurjassa vireessä tällä kaudella ollut Doncic sai aiemmin viikolla valinnan NBA:n tähdistöotteluun lännen avausviisikkoon. Takamies on heittänyt 34,6 pistettä ottelua kohti, kerännyt 8,6 levypalloa ja antanut 9,2 koriin johtanutta syöttöä.Booker loisti IndianassaDoncicin mahtiesityksen lisäksi NBA-kierroksella nähtiin toinenkin yhden miehen ilotulitus. Phoenixin takamies Devin Booker heitti 62 pistettä Indianaa vastaan. Kotijoukkue Indiana vei ottelun Bookerin säkenöinnistä huolimatta 133–131.Booker osui 37 pelitilanneheitostaan 22 ja 13 vapaaheitostaan 12. Phoenix johti ottelua avausneljännekseltä saakka ja johto oli parhaimmillaan 17 pistettä. Indiana kuitenkin kiri päätösneljänneksellä ohi ja pilasi Bookerin pistejuhlat.Katso, miten Devin Booker liekehti Indianaa vastaan.Vain Doncic, Joel Embiid ja Giannis Antetokounmpo ovat tehneet Bookeria enemmän pisteitä yhdessä ottelussa tällä kaudella.– Nuo ovat heittoja, joita olen ottanut koko kauden. Meillä on etenkin puolustuksessa asioita, jotka on selvitettävä, Booker sanaili ottelun jälkeen.Booker ja Phoenixin toinen supertähti Kevin Durant kantavat joukkueessaan hurjaa taakkaa, sillä Booker kellotti ottelussa yli 38 ja Durant yli 39 minuuttia peliaikaa.Durant on pelannut tällä kaudella keskimäärin yli 37 ja Booker yli 36 minuuttia. Durantin saldo on toiseksi kovin koko liigassa. Booker on samalla listalla sijalla kahdeksan. Durant ylsi Doncicin tapaan tähdistöottelun avausviisikkoon.Avaa kuvien katseluBooker on tehnyt tällä kaudella 28,2 pistettä per ottelu ja nostanut samalla koriin johtaneiden syöttöjen määrän peräti 7,4:ään. Kuva: NBAE via Getty Images;


Muonio­laisella keittiö­mes­tarilla on salainen ase kokkio­lym­pia­laisissa – Toni Kuusisto kertoo kikkansa poron valmistukseen
Suomen kokkimaajoukkue hioo taitojaan kokkiolympialaisia varten. Joukkueen jäsenet ovat eri puolilta maata, yksi heistä on Rovaniemellä ja Muoniossa yrityksiään pyörittävä keittiömestari Toni Kuusisto. Hänellä on joukkueessa merkittävä rooli poikkeuksellisen raaka-aineen, poronlihan valmistamisessa.Palataan poronlihan valmistamiseen jutussa tuonnempana.IKA Culinary OlympicsJoka neljäs vuosi järjestettävillä kokkiolympialaisilla on pitkät perinteet,Se on maailman suurin ruoka-alan kilpailu, jota on järjestetty vuodesta 1 900 alkaen.Kilpailussa on mukana noin 1 200 osallistujaa, jotka kilpailevat eri sarjoissa.Maajoukkueita kisassa on mukana 24 aikuisten puolella ja 19 junioreiden kisassa.Huipputason keittiöitä areenalla on 17.AvaaIKA Culinary Olympics on vanhin ja suurin kokkikilpailu, joka tästä huolimatta on Suomessa varsin tuntematon tapahtuma.– Eihän näistä kilpailuista Suomessa valitettavasti kauheasti tiedetä. En minäkään tajunnut aluksi, kuinka suuresta asiasta tässä on kyse. Esimerkiksi Ruotsissa kokkimaajoukkueen jäsenet ovat melkein rokkistaroja, sanoo keittiömestari Toni Kuusisto.Seitsemän ruokalajin ateriaKokkiolympialaiset ovat muualla Euroopassa arvostetussa asemassa fanikuntineen ja oheismyynteineen.Itse kilpailun aikana kokit valmistavat ruokia hurmoksessa kannustavan yleisön edessä ja tiukasti valvovien tuomarien silmien alla. Haastattelut ja suorat verkkostriimit kuuluvat myös asiaan.Kokkiolympialaisten joukkueet tekevät kaksi mittavaa kisasuoritusta. Ensimmäinen niistä on Chef´s Table -suoritus, jossa valmistetaan seitsemän ruokalajin ateria kahdelletoista henkilölle. Välipäivän jälkeen joukkue tekee kolmen ruokalajin aterian 110:lle henkilölle Hot Kitchen -osuudessa.Chef´s Tablen pääruuan raaka-aine on tuomariston määräämänä vasikka. Hot Kitchenin pääraaka-aineeksi Suomen joukkue on valinnut poron, jonka valmistaminen on Toni Kuusiston vastuulla. Hän on porosta innoissaan.– Poro on minulle rakkain raaka-aine. Kun joukkueen johtaja Katja Tuomainen kysyi minulta, osaanko tehdä ruokaa porosta, vastasin että jes, kyllä!Toni Kuusisto uskoo, että kokkiolympialaisiin osallistumisesta tulee yksi uran muistettavimmista kokemuksista. Video: Juuso Stoor / YleSalaisuus on poron rasvassaKuusisto ja Suomen joukkue vievät Stuttgartiin mukanaan poronlihan, jonka toimittaa rovaniemeläinen Pokka Reindeer. Kuusiston mukaan poro on ihanteellinen raaka-aine, koska se on mureaa ja puhdasta lihaa, joka taittuu melkein mihin vaan. Poron valmistuksessa hänellä on käytössään salainen kikka, jonka hän aikoo viedä mukanaan kilpailuun.– Sen verran voin kertoa, että en käytä paistamiseen voita. Paistan poron sen omassa rasvassa. Se kaikki poron maku on siinä rasvassa.Kuusisto on Suomen joukkueen kokeneimmasta päästä. Joukkueeseen pääsy on ollut hänelle kuin paluu koulun penkille, positiivisessa mielessä. Se on tarkoittanut paluuta perusasioiden äärelle ja niiden toteuttamiseen korkeimmalla mahdollisella tasolla. Tämä on haaste, josta Kuusisto nauttii.– Erothan syntyvät siitä kun jostain mausta viilataan vielä tiettyä nyanssia esille. Kun tuomari ottaa ruuan suuhunsa, niiden makujen täytyy räjähtää sinne. Kaikki viedään äärimmilleen. Puhutaan jopa kisasuolasta.Raaka-aineiden kanssa kisoihinKilpailussa tärkeitä elementtejä maun ja visuaalisuuden lisäksi ovat muun muassa lähiruoka, vastuullisuus ja kotimaisuus. Joukkue vie käytännössä melkein kaikki raaka-aineet mukanaan Saksaan. Joitakin sesonkituotteita saatetaan hankkia paikallisilta tuottajilta.Kuusisto uskoo Suomen menestykseen olympialaisissa. Resepti siihen on yksinkertainen.– Me ollaan treenattu hyvin joukkueena. Täydellistä suoritusta ei ole vielä tullut, mutta jätetään se sitten sinne kilpailuun. Kyllä se sellainen yhteen hiileen puhaltaminen ja se tiimi on se, millä se voitto tulee.Kohti täydellisyyttäKilpailun taso on todella kova. Tuomaristo ei anna pisteitä, vaan vähentää niitä jokaisesta virheestä. Joukkueiden on tehtävä kaikkensa, jotta sadasta lähtöpisteestä kasassa säilyisi mahdollisimman monta. Suomen joukkueen harjoittelu onkin Kuusiston mukaan erittäin kurinalaista.– Sääntöjä on 18 sivua. Siellä kaiken täytyy olla täydellistä, jotta pärjää. Harjoittelu on äärimmäistä hienosäätöä. Asioita katsotaan millintarkasti leikkuulaudan ja puukon asennosta lähtien.Avaa kuvien katseluSuomen maajoukkue on harjoitellut jo pitkään kokkiolympialaisiin. Kuva harjoituksista viime heinäkuulta. Kuva: Berislav Jurišić / YleUran huippukohta tulossaKeittiömestari ja yrittäjä Toni Kuusistolla on pitänyt kiirettä viime aikoina. Omien Roka-ravintoloiden, sekä majoituspalveluita tarjoavan Visanto Lodgen pyörittämisen lisäksi hän matkustaa säännöllisesti kokkimaajoukkueen harjoituksiin Helsinkiin. Helmikuun kokkiolympialaisista tulee yksi Kuusiston uran huippuhetkistä, kävi siellä tuloksellisesti miten tahansa.– Mennään niin isoihin karkeloihin, että on oman uran huippukohta tulossa.Kokkimaajoukkueeseen Kuusisto päätyi sattumalta. Hän huomasi, että verkossa haettiin yhtä jäsentä joukkueeseen ja päätti hakea paikkaa.– Tuli sellainen fiilis, että tuo on se minun juttu. Mie tykkään haastaa itseäni ja kehittyä koko ajan uralla. Lähetin hakemuksen ja sieltä haastatteluiden kautta pääsin tiimiin.Haasteita Kuusiston uralta ei ole puuttunut. Omien ravintoloiden johtaminen ja Arktiset Vedet -ohjelman teko ovat pitäneet hänet kiireisenä. Kaikesta huolimatta Kuusisto ei viihdy paikoillaan ja kokkiolympialaisten vaativuus ovat pistäneetkin miehen liikkeelle:– Kyllä tässä on joutunut alkaa lenkkeilemään ja miettimään syökö karkkia vai ei.;


Elian Lehdosta huima menestysarvio – Sveitsin maail­man­mes­ta­ripomo tyrmäsi myös uhkakuvat Suomen sensaation seurauksista
Elian Lehto kilpailee tänä viikonloppuna maailmancupissa supersuurpujottelussa Garmisch-Partenkirchenissa. Suora lähetys lauantaina TV2:ssa ja Yle Areenassa kello 12.40. Kaiken Urheilustudio-viikonlopusta löydät täältä.Suomen tuoreen alppihiihtosensaation Elian Lehdon suoritukset ovat herättäneet huomiota kansainvälisesti. Lehto ylsi viime viikonloppuna kaksi kertaa lähes kymppisakkiin Kitzbühelin legendaarisessa syöksyssä. Lehto oli kahdesti yhdestoista. Kansainvälinen hiihtoliitto FIS nosti hänet alkuviikosta valokeilaan sosiaalisen median tileillään ”viikon soturina.”Jo ennen kauden alkua sveitsiläismediassa kirjoitettiin hehkutusjuttuja Lehdosta.Rovaniemeläislähtöinen vauhtilajien laskija on treenannut nyt toista kautta Sveitsin maajoukkueen mukana.Yle Urheilu tavoitti perjantaina Sveitsin hiihtoliiton puheenjohtajan Urs Lehmannin.Lehmann muistaa hyvin, kuinka kaikki alkoi. Hänen hyvä ystävänsä Martti Uusitalo otti yhteyttä. Kumpikin kuuluu kansainväliseen hiihtoliiton FIS:n hallitukseen.– Martti soitti minulle ja kertoi, että meillä on Suomessa ongelma. Meillä on todella hyvä nuori tyyppi, mutta meillä ei ole infrastruktuuria. Meillä ei ole rahaa laittaa tiimiä hänen ympärilleen. Sitten keskustelut aloittivat, Lehmann muistelee nyt.Neuvotteluiden edettyä maaliin Lehmann soitti Sveitsin miesten joukkueen päävalmentajalle Thomas Staufferille.– Sanoin, että haluan Elianin hänen tiimiinsä. Thomas sanoi, että hän on erittäin taitava ja minun pitää olla varovainen, sillä joku päivä hän voi voittaa meidän jätkämme. Sanoin, että se on hyvä juttu koko lajille, Lehmann kuvailee.Avaa kuvien katseluElian Lehto nautti viime viikonlopun huipputuloksista. Kuva: Getty ImagesSuomalaisille uhkapuheille tyrmäysSuomessa on jo ehditty spekuloida tuoreeltaan, että Lehdon komea kehitys voi olla uhkana Sveitsi-yhteistyön jatkolle. Iso pomo Lehmann ei kuitenkaan näe suomalaiskomeettaa millään tavalla uhkana.– Elian on arvokas urheilija meille. Häneltä opitaan ja hän on oppinut meiltä paljon, Lehmann sanoo.Lehto ja Suomi eivät ole ainoita, joiden kanssa Sveitsi tekee yhteistyötä. Sveitsin liiton puheenjohtaja haluaakin korostaa, että tällaisen yhteistyön takana on tahto tehdä alppihiihdosta ja tässä tapauksessa syöksylaskusta entistä isompi urheilulaji.– Loppujen lopuksi olemme kaikki yhtä perhettä. Alppihiihtoperheen pitää kasvaa. Meidän pitää saada Suomi mukaan syöksylaskuperheeseen, Lehmann painottaa.– Näkisin mieluusti, että Elian ottaa mitalin, jopa arvokisakultaa tai maailmancup-voiton. Olisin ensimmäisten joukossa onnittelemassa. Kertoisin Sveitsin jätkille, että katsokaa Eliania ja tehkää kovemmin töitä, jotta pääsette takaisin hänen edelleen, Lehmann sanoo.Elian Lehto häikäisi jo Kitzbühelin ensimmäisessä syöksylaskussa Elian Lehdolta jälleen huippuveto Kitzbühelin syöksyssä! Lehto harjoittelee Sveitsin maajoukkueen kanssa niin sanotulla ostopaikalla. Se maksaa kaikkine kuluineen Suomen lajijärjestö Ski Sport Finlandille ja urheilijalle itselleen noin 150 000 – 200 000 euroa.Sveitsin liiton puheenjohtaja ei halua kertoa tarkkaa hintaa Lehdon maajoukkuepaikalle, mutta kertoo Sveitsin suurimman alppihiihtotähtien, kuten kokonaismaailmancupin ykkösen, Marco Odermattin kustannusten olevan vuosittain noin 200 000 euroa.– Emme halua tehdä rahaa tällä. Haluamme tehdä lajia suuremmaksi, mutta tästä tulee kustannuksia meille, Lehmann kuvailee ostopaikkapolitiikkaa.Potentiaalia olla jopa maailman parhaimpiaLehmann lataa myös toimistopöydän takaa St. Moritzista hurjaa puhetta Lehdon potentiaalista. Eikä etäyhteydellä kommentteja antava ole myöskään siinä mielessä kuka tahansa.Urs Lehmann on myös syöksylaskun maailmanmestari vuodelta 1993. Hänen mielestään Lehto voi yltää ennemmin tai myöhemmin palkintokorokkeelle syöksylaskussa, joko arvokisoissa tai maailmancupissa. Se olisi ennennäkemätön juttu Suomessa, jossa ei ole juuri olosuhteita treenata syöksylaskua.Hän korostaa, että Lehdolla on kaikki edellytykset huipulle nousemiseen ja kehuu suomalaisen taitoja. Etenkin sitä, kuinka upeasti Lehto liukuu. Henkiset ominaisuudetkin ovat suomalaisella kunnossa. Rovaniemeläisnuorta ei pelota laskea 130–140 kilometrin tuntivauhtia rinteitä, joissa terveysriskit ovat aina läsnä.Ympäristö on nyt otollinen, sillä Sveitsi on yksi maailman parhaista vauhtilajimaista alppihiihdossa.Lisäksi Lehmann nostaa esiin, että Lehto on sopeutunut täysin Sveitsin joukkueen mukaan. Hän näkee, että hän on löytänyt samanikäisten sveitsiläisnuorten Alexis Monneyn ja Franjo Von Allmenin kanssa hyvän ryhmän. He ovat kirittäneet toinen toistaan.Avaa kuvien katseluElian Lehto on saavuttanut nuoreen ikään nähden jo kovia tuloksia alppihiihtorinteessä. Kuva: Getty ImagesNyt on Lehmannin mukaan kyse enää kokemuksen kartuttamisesta, jotta Lehto voi nousta maailman terävimpään kärkeen.Hän on jopa aika vakuuttunut, että Lehto nähdään tulevaisuudessa palkintokorokkeella.– Elian on edelleen nuorimpia kilpailijoita. Hän täyttää tänä vuonna 24 vuotta. Keskiarvoltaan syöksylaskun huiput ovat 30-vuotiaita tai vähän vanhempia. Elianilla on siis vielä aikaa. Kokemus on tärkeää syöksylaskussa. Se auttaa huipulle, Lehmann arvioi.– Elian on vielä noin nuori ja silti lähellä kymmenen kärkeä Kitzbühelissä. On selvää, että hänellä on potentiaalia olla yksi maailman parhaista syöksylaskussa. Olisin iloinen, jos Suomi saisi syöksylaskusta arvokisamitalin tai maailmancupissa palkintokorokesijan.;


Joanna Tynnilä teki norjalaista jalka­pal­lo­his­toriaa
Suomalaispuolustaja Joanna Tynnilä oli myöhään torstai-iltana tekemässä norjalaista jalkapallohistoriaa.Tynnilän seura SK Brann kukisti Slavia Prahan jalkapallon naisten Mestarien liigan lohkovaiheen ottelussa 1–0 ja varmisti paikkansa turnauksen pudotuspeleissä.Brann eteni aiemmin tällä kaudella ensimmäisenä norjalaisena naisseurana lohkovaiheeseen ja ylsi heti jatkopeleihin kahdeksan parhaan joukkoon.– Tämä on fantastinen, fantastinen saavutus, NRK:n jalkapalloasiantuntija Carl-Erik Torp hehkutti.Aiemmin Roa ja Lilleström SK ovat olleet kahdeksan parhaan joukossa, mutta tämä on ensimmäinen kerta, kun norjalainen joukkue yltää kyseiseen temppuun lohkovaihe-aikakaudella, joka alkoi vuonna 2021.Täydet minuutit Brannin puolustuksessa Prahassa urakoinut Tynnilä kuvailee omia tunnelmiaan Yle Urheilulle hyviksi ja jopa hieman epäuskoisiksi.– Onhan se todella hieno juttu. Olen huomannut kaikissa kannattajissa ja ylipäätään koko seurassa, miten iso tuo juttu on. Todella hienoa olla osa tätä, Tynnilä sanoo Yle Urheilulle.Suomalaisista naispelaajista Mestarien liigan tai sitä edeltäneen UEFA Cupin ovat voittaneet Laura Kalmari, Sanna Valkonen, Jessica Julin ja Katriina Talaslahti.Avaa kuvien katseluJoanna Tynnilä pelasi Kansallisessa liigassa kaksi kautta HJK:ssä ennen siirtoaan Branniin. Kuva: Tomi Natri / All Over PressNopeutta ja rohkeuttaB-lohkon kakkosena oleva Brann varmisti pudotuspelipaikkansa toiseksi viimeisellä lohkopelikierroksella. Se kohtaa viimeisessä lohkopelissä 31. tammikuuta lohkojumbo St. Pöltenin. Lyon johtaa lohkoa kolmen pisteen turvin.– Todella kiva, että saimme varmistettua paikan ennen viimeistä lohkopeliä. Voi pelata sen ilman paineita, niin saamme hyvän treenin jatkopelejä varten.Tynnilä arvioi, että Brannin huima vire eurokentillä johtuu hyvästä joukkueesta, jossa on paljon nuoria ja lupaavia pelaajia. Kesällä Manchester Unitedin naisjoukkueen apuvalmentajan paikalta Brannin päävalmentajaksi siirtyneen Martin Hon pallonhallintaan ja rohkeuteen perustuva pelityyli on alkanut toimimaan.Kansallisessa liigassa pelaavasta HJK:stä Branniin elokuussa siirtynyt Tynnilä kertoo, että on saanut Hon opissa lisää pelinopeutta.– Ehkä myös enemmän aggressiivisuutta omaan pelaamiseen. Varmaan myös pelin avaamiseen, vähän monipuolisemmin löydän vaihtoehtoja.Avaa kuvien katselu Brannin päävalmentaja Martin Ho on kehittänyt joukkueen pallollista peliä. Kuva: Ross MacDonald / SNS Group via Getty ImagesEnnakkoluulottomasti pudotuspeleihinVoitto Prahassa ei irronnut helpolla. Kotijoukkue Slavia teki maalin kulmapotkusta ensimmäisen puoliajan lopulla, mutta erotuomari vihelsi Brannille vapaapotkun eikä osumaa hyväksytty, vaikka selkeää rikettä ei hidastuskuvissa näkynyt.– Mitä hittoa tapahtuu? Ihan mystinen juttu. Brann on nyt todella onnekas, NRK:n jalkapalloasiantuntija Aleksander Schau ihmetteli.Tynnilä myöntää, että ottelussa oli vaikeita hetkiä.– Tuntui, että peli oli pääosin hallussa, mutta vähän tuli sellaisia hetkiä, että Praha pääsi painostamaan. Mielestäni on hyvä merkki, että vaikkei ollut paras päivä, pystyimme silti ottamaan voiton vieraskentällä.Tynnilän odottaa innolla, minkä joukkueen Brann saa vastaansa pudotuspeleissä. Jatkopaikkansa ovat jo varmistaneet A-lohkossa FC Barcelona ja Benfica, B-lohkossa Brann ja Lyon ja D-lohkossa Chelsea. C-lohkossa jatkopaikkojen kohtalo on vielä auki. D-lohkossa toisesta paikasta kamppailevat BK Häcken ja Paris FC.– Oikeastaan aika samat ajatukset kuin lohkovaiheen peleihin. Voimme lähteä ennakkoluulottomasti. Täytyy vain yrittää jatkaa samalla lailla oman pelityylin toteuttamista.;


Skábmagovat-eloku­va­fes­tareilla kuultu noin sataa eri alku­pe­räis­kan­sakieltä
Maailman pohjoisimmille alkuperäiskansojen elokuvafestivaaleille saapuu vuosittain ihmisiä ympäri Suomea sekä maailmaa.Skábmagovat-tapahtumaan ensimmäistä kertaa osallistuva Lindsay Monture saapui elokuvafestareille osittain mielenkiinnosta sekä osittain työnsä puolesta. Hän järjestää kotimaassaan Kanadassa maailman suurimpia alkuperäiskansojen elokuvafestivaaleja, Imagine Native -nimistä tapahtumaa.− Sieltä mistä minä tulen, olemme hyvin uraaneja, äänekkäitä ja kiireisiä. Se on ihan eri kulttuuri. Täällä tunsin oloni heti seesteiseksi, Monture kertoo.Keuruulainen Kari Lamminpää osallistuu Skábmagovat-tapahtumaan seitsemättä kertaa.– Addiktoiduin ekasta kerrasta heti. Paradoksi on se, etten kovin edes katso elokuvia. Olen ollut aina kiinnostunut kielistä. Se on yksi kriteeri. Tämä on tosi ainutlaatuinen tapahtuma.Avaa kuvien katseluElokuvia katsotaan porontaljoilla lumiteatterissa. Kuva: Kirsti Länsman / YleSkábmagovilla suuri merkitys saamelaiselokuvilleInarissa järjestettävät elokuvafestarit järjestettiin ensimmäistä kertaa vuonna 1999. Paikalliset ihmiset halusivat löytää keinoja Inarin kirkonkylän hiljaisen kaamoksen ajan katkaisemiseksi kulttuurin keinoin.Vuosien saatossa tapahtuma on muuttunut ja kasvanut. Sama on tapahtunut myös saamelaiselokuville.– Kyllähän nämä 25 vuotta ovat olleet merkittäviä. Eihän silloin juurikaan ollut saamelaiselokuvia. Muutamia elokuvia oli, ja sitten oli lähinnä norjalaisia tv-dokumentteja, kertoo Skábmagovien taiteellinen johtaja Jorma Lehtola.Lehtolan mukaan Skábmagovat ovat ainoa elokuvafestivaali maailmassa, jossa saamelaiselokuvat ovat keskeisessä asemassa. Se on ollut alusta asti tärkeä asia saamelaisille elokuvantekijöille.– Useat ohjaajat ovat todenneet, että ilman Skábmagovia heidän elokuvansa eivät olisi levinneet. Festivaali on ollut ainoa paikka, jossa saamelaiselokuvia on voinut nähdä vuosittain.Avaa kuvien katseluElokuvat ovat ympäri maailmaa, ja ne linkittyvät alkuperäiskansoja koskettaviin teemoihin. Kuva: Kirsti Länsman / YleSaamelaiselokuvien lisäksi leffafestareiden lumiteatterissa isossa roolissa ovat myös muut maailman alkuperäiskansat sekä heidän elokuvansa.– Näiden 25 vuoden aikana Skábmagovilla on näytetty noin 1 500 elokuvaa. Laskin, että Inarissa on kuultu noin sataa eri alkuperäiskansakieltä näissä elokuvissa, summaa Lehtola.;


Donald Trump määrättiin maksamaan korvauksia yli 80 miljoonaa dollaria E. Jean Carrollin kunnian loukkaa­misesta
New Yorkissa valamiehistö on päässyt päätökseen kunnianloukkausoikeudenkäynnissä, jossa päätetään, kuinka suuren summan Yhdysvaltain entinen presidentti Donald Trump joutuu maksamaan seksuaalisen hyväksikäyttönsä uhrille, toimittaja E. Jean Carrollille.Yhdeksänhenkinen valamiehistö päätti, että Trump joutuu maksamaan Carrollille vahingonkorvauksia 18,3 miljoonaa dollaria eli noin 16,6 miljoonaa euroa. Lisäksi Trump joutuu maksamaan rangaistusluonteisia korvauksia noin 65 miljoonaa dollaria eli lähes 60 miljoonaa euroa.Kaikkiaan Trump määrättiin maksamaan Carrollille 83,3 miljoonaa dollaria eli yli 76 miljoonaa euroa.Carroll vaati korvauksia ainakin kymmenen miljoona dollaria. Lisäksi hän vaati sakkorangaistusta, jotta Trump lopettaisi syytöksensä.– Tämä on mahtava voitto jokaiselle naiselle, joka tultuaan kaadetuksi nousee seisomaan. Ja tämä on valtava tappio jokaiselle öykkärille, joka on yrittänyt lannistaa naisia, Carroll kommentoi lausunnossaan tuomion tultua julki.Trump poistui oikeussalista kesken oikeudenkäynnin aiemmin perjantaina.Pian valamiehistön päätöksen julkaisun jälkeen Trump kirjoitti Truth Social -yhteisöpalvelussa, että hän aikoo valittaa tuomiosta. Hän kutsui tuomiotaan naurettavaksi.Lisäksi Trumpin asianajaja Alina Habba sanoi tuomion jälkeen, että tuomiosta valitetaan välittömästi.Trump jo tuomittu Carrollin seksuaalisesta hyväksikäytöstäTrump tuomittiin jo viime vuoden toukokuussa siviilioikeudenkäynnissä korvausvelvolliseksi Carrollin seksuaalisesta hyväksikäytöstä, joka tapahtui keväällä 1996.Tuolloin Trump määrättiin maksamaan Carrollille viiden miljoonan dollarin korvaukset.Valamiehistö katsoi tuolloin Trumpin syylliseksi myös kunnianloukkaukseen.Tuomion jälkeen Trump hyökkäsi sosiaalisessa mediassa muun muassa Carrollia ja tuomaria vastaan. Perjantainen päätös annettiin kunnianloukkausoikeudenkäynnissä, joka oli seurausta näistä kommenteista.Trump on kiistänyt edes tavanneensa Carrollia ja jatkuvasti syyttänyt Carrollia valehtelijaksi.Carroll on sanonut kärsineensä Trumpin esittämistä syytöksistä. Kunnianloukkauksen ohella hän on menettänyt paljon toimittajantöitä. Hän on myös joutunut Trumpin tukijoiden uhkailujen kohteeksi ja saanut tappouhkauksia.Lähteet: Reuters, AFP, STT;


Talkootyötä tehdään eri syistä kuin aiemmin – näin järjestät hyvät talkoot
Nokialla Koukun hiihtomaja toimii täysin talkoovoimin. Majalla on jo pitkä talkooperinne.– Tähän on kasvettu ja tähän on tultu omien lasten tai lastenlasten harrastusten kautta. En tiedä velvoittaako se, mutta rakkaus lajiin on yksi iso asia, Kankaantaan Kisan puheenjohtaja Seppo Järvinen kertoo.Suurin osa talkoolaisista on eläkeläisiä, mutta mukana on myös esimerkiksi hiihtokoululaisten vanhempia ja muutamia muita vapaaehtoisia.Koukun majalle on riittänyt talkooväkeä. Järvinen on kuitenkin huomannut talkooinnon hiipuneen yleisesti urheiluseuroissa.– Usein kysytään, mitä minä tästä hyödyn. Kun tekee jotain, pitäisi saada palkka saman tien jossain muodossa.Avaa kuvien katseluKuvassa Kankaantaan Kisan Jorma Aalto lumikolahommissa Koukun majalla Nokialla. Kuva: Juha Kokkala / YleKulttuuri tarvitsee talkoitaSuomalaisten tapa talkoilla on muuttunut. Nyt yhä tärkeämpää on se, minkä vuoksi talkoita tehdään ja missä seurassa.Näin arvioi Satakunnan museon intendentti Akuliina Aartolahti. Hän on tutkinut talkootyötä Suomessa.Aartolahti ei usko, että talkootyö olisi merkittävästi vähentynyt. Talkoillen toteutaan eri asioita kuin ennen.Aiemmin talkoita tehtiin paljon kyläyhteisöissä erilaisissa rakennusprojekteissa, esimerkiksi sillan tai kirkon rakentamisessa. Nykyään tällaiset asiat ovat yhteiskunnan harteilla.Kulttuurin parissa talkoita tarvitaan edelleen.– Pienillä paikkakunnilla ei ole välttämättä verovaroin tuotettua kulttuuritoimintaa kirjaston lisäksi. Siellä yhteisö alkaa tehdä kulttuuria itse tapahtumina ja teattereina, Aartolahti sanoo.Velvollisuus vetoaaIkä vaikuttaa talkootyön motiiviin.Aartolahden mukaan talkootyö kiinnostaa myös nuoria, mutta sukupolvien välillä on ero siinä, minkä vuoksi talkoihin osallistutaan.– Ehkä vanhempi väki ajattelee sitä edelleen yhteisenä hyvänä ja tietynlaisena ”kannan korteni kekoon”, koska näin kuuluu tehdä. Se on monelle myös elämäntapa, että tehdään yhteistä hyvää. Se on tapa osallistua ja olla hyödyllinen.Velvollisuudesta puhuu myös Koukun hiihtomajalla talkoileva Terttu Jalkanen, jonka vastuulla on kahvilatoiminta, kirjanpito ja talkooväen kerääminen. Talkootöihin Jalkanen päätyi aikoinaan tyttären hiihtoharrastuksen kautta.Nykyään hänen lapsenlapsensakin ovat mukana hiihtoseuran talkootoiminnassa.– Olen tuntenut velvollisuudekseni toimia seurassa ja niin olen tehnytkin.Avaa kuvien katseluTerttu Jalkasen vastuulla on hiihtomajalla kahvilatoiminta, kirjanpito ja talkooväen kerääminen. Kuva: Juha Kokkala / YleNuoret talkoilevat, mutta eivät tiedä tekevänsä sitäNuorilla talkootyön motiivit kumpuavat omista kiinnostuksenkohteista ja niiden toteuttamisesta.Se voi olla esimerkiksi urheiluseuran toimintaa, festivaalien järjestämistä tai muuta kulttuuria.– Nuoret tekevät valtavasti, mutta he eivät välttämättä miellä sitä talkootyöksi tai varsinkaan suomalaiseksi kulttuuriperinnöksi. He ajattelevat, että haluan tehdä tätä festivaalia tai olla mukana urheiluseurassa, Aartolahti sanoo.Ihmiset valitsevat ylipäänsä nykyään aiempaa tarkemmin sen, mitä haluavat tehdä talkootyönä.Aika on paljon arvokkaampaa tai sitä ei ole, Aartolahti huomauttaa.– Ihmiset joutuvat miettimään mihin käyttävät vähän vapaa-aikansa. Silloin ei lähdetä automaattisesti mitä tahansa talkoita yhteisen hyvän vuoksi.Nämä ainekset takaavat hyvät talkootIhmiset, joiden kanssa on hauskaa. Se saa palaamaan talkoisiin vuodesta toiseen.Hyvä johtaminen ja organisointi. Talkoolaisen pitää ymmärtää, mikä merkitys omalla työllä on lopputuloksen kannalta.Uuden oppiminen. Työ ei saa kuitenkaan olla liian haastavaa.Ruoka kuuluu aina asiaan. Talkooväki ei saa jäädä nälkäiseksi.Talkootyö on osa kulttuuriperintöäAartolahden mukaan talkootyön merkitystä ei täysin ymmärretä Suomessa.– Talkoilla pyöritetään todella kriittisiäkin asioita. Sen soisi näkyvän muussakin kuin juhlapuheissa.Talkootyö sai myös tunnustusta, kun se valittiin mukaan Unescon elävän perinnön kansalliseen luetteloon viime syksynä.Yhteisöllisyydellä on aina ollut iso merkitys talkootyössä, mutta nykyään myös yhteisö valitaan tarkemmin.– Kukaan ei halua lähteä talkoisiin, jos siellä ei ole kivoja kavereita. Talkoisiin mennään nykypäivänä tapaamaan ihmisiä, pitämään hauskaa ja olemaan sosiaalisia, Aartolahti sanoo.Avaa kuvien katseluNokialla Koukun hiihtomaja toimii täysin talkoovoimin. Kuva: Juha Kokkala / YleKankaantaan Kisan talkoolaisille tärkeintä on hyvä mieli, joka yhteisen hyvän tekemisestä seuraa.– Täällä tulee tosi hyvälle tuulelle, kun näkee hiihtäjiä ja paikat on kunnossa, ladut sekä kahvion tarjottavat. Sitä on ilo katsella, Terttu Jalkanen sanoo.;


Venäjä julkaisi videokuvaa pudonneen koneen turmapaikalta – tämä tilanteesta tiedetään nyt
Keskiviikkona Venäjän Belgorodissa epäselvissä oloissa pudonneesta kuljetuskoneesta on tihkunut uutta tietoa.Venäjän tutkintakomitea julkaisi perjantaina turmapaikalta videon, jonka voit katsoa alta. Kuvamateriaali voi järkyttää.Kuvamateriaali voi järkyttää. Videolla näkyvän ruumiin sumennuksen on tehnyt Venäjän tutkintakomitea.Uutistoimisto Reuters on vahvistanut videon tapahtumapaikan, mutta kuvausajankohdasta ei ole saatavilla riippumatonta tietoa.Videolla näkyy väitetysti Belgorodissa keskiviikkona pudonneen rahtikoneen hylyn osia ja rojua peltoaukealla. Kuvissa näkyy myös sumennetun ruumiin käsi sekä peltoaukealle jääneitä punaisia roiskeita.Yle keräsi tähän juttuun tärkeimmät tiedot siitä, mitä lentoturmasta tiedetään nyt.Missä kone putosi?Venäjän puolustusministeriön mukaan Iljušin Il-76 -kuljetuskone oli noussut Tškalovskin lentotukikohdasta Moskovan alueelta, ja oli matkalla Belgorodiin. Ukrainasta Lyptsin kylästä ammuttiin siihen ilmatorjuntaohjuksia. Kone putosi Belgorodin alueella Jablonovossa.Voit katsoa alla olevalta animaatiolta reitin, jota Venäjän puolustusministeriö väittää koneen lentäneen.Harri Vähäkangas / Yle, MapCreator, OpenStreetMapMiksi kone putosi?Venäjän tutkintakomitea väittää, että Ukraina olisi ampunut kuljetuskoneen alas ilmatorjuntaohjuksella Ukrainan puolelta. Komitean mukaan asiasta on käynnistetty rikostutkinta.Venäjä kertoi perjantaina myös, että se olisi vienyt turmakoneen mustat laatikot tutkittavaksi. Mustilla laatikoilla viitataan laitteisiin, jotka tallentavat tietoa lentokoneen tapahtumista.Keskiviikkona ukrainalaislehti Ukrainska Pravda julkaisi uutisen, jonka mukaan Ukraina olisi ampunut venäläiskoneen alas. Uutisessa kerrottiin, että venäläiskone olisi kuljettanut S-300-ilmatorjuntaohjuksia. Myöhemmin ukrainalaislehti lisäsi uutiseen tiedon, ettei asiaa ole vahvistettu.Ukraina ei ole suoraan kiistänyt koneen alas ampumista.Mitä kone kuljetti?Venäjä väitti keskiviikkona, että koneessa olisi ollut 65 ukrainalaista sotavankia, jotka kaikki kuolivat turmassa.Turmaa tutkiva venäläiskomitea kertoi tänään löytäneensä paikalta ruumiinosia, joissa olisi ukrainalaisten sotavankien käyttämiä tatuointeja. Lisäksi komitea väitti löytäneensä ukrainalaisvankien henkilöllisyystodistuksia.Ukraina on myöntänyt aikeet vankienvaihdosta, mutta ei ole vahvistanut, että koneessa olisi ollut ukrainalaisvankeja. Lisäksi Venäjän ilmoittama uhriluku on kyseenalaistettu.Turmapaikan alueelta kuljetettiin Ukrainan tiedustelupalvelun tietojen mukaan ainoastaan viisi henkilöä läheiselle ruumishuoneenelle, yhdysvaltalaismedia CNN kertoi viime yönä.Ukraina vaatii koneturmasta riippumatonta kansainvälistä tutkintaa. Presidentti Volodymyr Zelenskyi on syyttänyt Venäjää ukrainalaisten sotavankien vastuuttomasta kohtelusta.Lähde: Reuters;


Häirikkö vaihtoi suomalaisten yritysten nimiä Google Mapsissa
Google Mapsissa tapahtui tiistain ja keskiviikon välisenä yönä outoja. Useiden pieksämäkeläisten yritysten nimet vaihtuivat keksittyihin sepustuksiin.Esimerkiksi erään yrityksen nimenä luki kartassa tunnetun kouluampujan, Pekka-Eric Auvisen nimi. Tosin kirjoitusasu oli Pekka-Eerik Auvinen. Kummallisia nimivaihdoksia oli kartalla toistakymmentä.Pieksämäen kaupungin työntekijä huomasi omituisuudet kartalla keskiviikkoaamuna. Kun nimiä tutkailtiin tovi, alkoi näyttää siltä, että kyseessä on jonkun kiusanteko tai pila.Google: virheitä sattuuGoogle Mapsissa on painike, josta kuka vain, jolla on Google-tili, voi ehdottaa lähes minkä tahansa paikan tai yrityksen nimen muuttamista. Samasta painikkeesta voi ehdottaa yrityksen sijainnin, aukioloaikojen ja muiden tietojen vaihtamista.Joku ehdotti pieksämäkeläisten yritysten nimien vaihtamista virheellisiksi, ja Google hyväksyi ehdotukset.Googlen Suomen ja Norjan viestintäpäällikkö Sondre Ronander kertoo, että Google saa Mapsin sisällöistä päivittäin yli 20 miljoonaa ehdotusta. Automaattiset tunnistusjärjestelmät skannaavat niitä läpi.– Valheellista sisältöä lipsahtaa läpi aika ajoin. Koneoppimismallit eivät ole täydellisiä, Ronander kertoo.Avaa kuvien katseluGooglen Norjan ja Suomen viestintäpäällikkö Sondre Ronander kertoo, että Google Mapsissa on noin 200 miljoonaa erilaista kohdetta. Kuva: GoogleAutomaattiset tunnistusjärjestelmät tarkkailevat esimerkiksi tietynlaisia sanoja ja ilmaisutapoja. Ne myös tutkivat ehdotuksen tehneen tilin aiempia toimia. Pieksämäellä yritysten nimet vaihtuivat tavallisiin suomalaisiin etu- ja sukunimiin.Kohteet olivat sattumanvaraisiaRonander muistuttaa, että kuka vain voi merkata myös epäasiallista tai harhaanjohtavaa sisältöä poistettavaksi.– Kuka tahansa Google-tilin omistava voi jakaa paikallistuntemustaan. Näin varmistamme, että kartta heijastaa todellista maailmaa, Ronander sanoo.Pieksämäen kaupunki ei näillä näkymin aio tehdä asiasta rikosilmoitusta. Nimenvaihdokset eivät koskeneet minkään tietyn alan yrityksiä vaan vaikuttaa siltä, että ne oli tehty sattumanvaraisesti. Vaihtuneista nimistä ei tiettävästi ole aiheutunut suurta harmia kenellekään.Kaupunki kävi heti keskiviikkona klikkailemassa Mapsiin muutosehdotuksia kaikkien niiden yritysten kohdalle, joiden nimen kaupungin työntekijät tunnistivat vaihtuneen vääräksi. Google korjasi tiedot torstaina.Aiheesta kertoi aiemmin muun muassa sanomalehti Länsi-Savo.;


Kerttu Niskaselta raju avautuminen Suomen poikkeavasta majoituksesta – ”Toivottavasti ei ole joka päivä tällaista”
Suomi ylsi neljänneksi Sveitsin Gomsissa perjantain sekaviestissä. Suomi oli pitkään mukana kärkitaistelussa mukana kahden Ruotsin ja kahden Norjan joukkueen kanssa. Kaksi Ruotsin joukkuetta ja Norjan ykkösjoukkue pudottivat Suomen ja Norjan kakkosjoukkueen loppuratkaisuissa.Krista Pärmäkoski kuitenkin voitti loppukirikamppailussa Norjan kakkosjoukkueen ankkurin Maria Hartz Mellingin.Kerttu Niskanen hiihti viestikilpailun maailmancupissa ensimmäistä kertaa sitten joulukuun 2022.Niskanen pystyi toisella osuudellaan pysymään parhaiten mukana, kun Ruotsin Frida Karlsson yritti hajottaa joukkoa.Hän ei ollut kuitenkaan lainkaan tyytyväinen kilpailuun.– Ei ollut helppoa. Yhtä taistelua oli loppuun asti. Toivottavasti ei ole joka päivä tällaista. Ei ollut hyvä, Niskanen sanoi.Niskanen laittoi menon myös Suomen joukkueen majoituksen piikkiin. Goms sijaitsee 1300 metriä merenpinnan yläpuolella, mutta Suomi majoittuu kilpailukorkeutta matalamalla.– Kaikki muut ovat täällä korkealla ja ovat olleet maanantaista lähtien totutelleet tähän. Me rampataan tuolta alhaalta ylös tätä väliä. Tiesin jo etukäteen jo, ettei se ole paras mahdollinen asia, Niskanen latasi.Pärmäkoski oli iloinen loppukirivoitosta.– Loppukirithän on aina kiva voittaa. Sanoin joukkuekavereille, että kaikki muut lupaan viedä loppukirissä, paitsi nuo, jotka tänään tuolla palkintokorokkeella seisoivat. Niillä on sen verta kovia kiritykkejä tuossa ankkurina, Pärmäkoski sanoi.Ruotsin ykkösen vei voittoon Linn Svahn. Maja Dahqlvist veti Ruotsin kakkosen puolestaan toiseksi. Norjan ykkösen ankkurina oli Tiril Udnes Weng.– En tiedä, vaikka porukassa olisin tullut, niin sijoitus olisi silti voinut olla sama. Hyvä suoritus joukkueelta, mutta totta kai nälkä kasvaa syödessä. Olisi haluttu olla parempia. Kyllä mulla varmaan oli tänään kalustohaasteita, mutta nyt lähdetään selvittämään, että mistä se johtui, Pärmäkoski totesi.Katso sekaviestin loppuratkaisut – Ruotsille kaksoisvoitto, Suomi neljäs Sekaviesti, viesti, 4 x 5 km (p/v), Goms, Sveitsi1. Ruotsi 49.43,1William Poromaa, Frida Karlsson, Jens Burman, Linn Svahn2. Ruotsi 2 + 8,3
3. Norja + 9,8
4. Suomi + 34,6Lauri Vuorinen, Kerttu Niskanen, Perttu Hyvärinen, Krista Pärmäkoski5. Norja 2 + 35,4
6. Sveitsi + 1.32,1
7. Sveitsi 2 + 1.37,9
8. Saksa + 2.00,2
9. Suomi 2 + 2.04,5Markus Vuorela, Johanna Matintalo, Arsi Ruuskanen, Jasmi Joensuu;


Etkö keksi, ketä äänestät? Katso tästä, millä perusteella nuoret ehdokkaansa valitsevat
;


Pales­tii­na­laisia pakolaisia auttava YK:n järjestö erotti työntekijöitä, joita Israel sanoo Hamasin taiste­lijoiksi
YK:n palestiinalaispakolaisten avustusjärjestö (UNRWA) kertoi perjantaina erottaneensa useita työntekijöitä, joita Israel on syyttänyt osallistumisesta äärijärjestö Hamasin lokakuussa Israeliin tekemään hyökkäykseen.UNRWA:n johtajan Philippe Lazzarinin mukaan päätös tehtiin, jotta järjestön kyky toimittaa humanitaarista apua voidaan turvata.– Jokainen terroritekoihin osallistunut UNRWA:n työntekijä saatetaan vastuuseen, myös rikossyytteiden kautta, hän sanoi.Lazzarini kertoi Israelin toimittaneen tietoja työntekijöiden väitetystä osallisuudesta.YK:n pääsihteeri Antonio Guterres on ”kauhistunut” syytöksistä, ja UNRWA:sta tehdään kiireellinen ja kattava puolueeton tarkastus, sanoi Guterresin tiedottaja Stephane Dujarric.Työntekijöiden erottamisten jälkeen Yhdysvallat ilmoitti keskeyttävänsä UNRWA:n rahoituksen.Yhdysvaltain ulkoministeriön mukaan hyökkäykseen on saattanut osallistua kaksitoista järjestön työntekijää. Yhdysvallat oli suurin UNRWA:n kahdenvälinen avunantaja vuonna 2022. Tuolloin se lahjoitti järjestölle yli 340 miljoonaa dollaria.UNRWA:n mukaan Gazassa on tällä hetkellä yli 2 miljoonaa pakolaista, jotka ovat humanitaarisen avun tarpeessa. YK-järjestö on todennut, että sen kyky auttaa Gazan pakolaisia on romahtamispisteessä.Israel on toistuvasti syyttänyt järjestöä Israel-vastaisuudesta, minkä UNRWA on kiistänyt.Gazan sota alkoi sen jälkeen, kun Hamas surmasi yli 1100 israelilaista ja otti noin 250 panttivankia terrorihyökkäyksessä.Sodan aikana Gazassa on kuollut Hamasin alaisen terveysministeriön mukaan jo yli 26 000 palestiinalaista.;


Kansain­vä­linen tuomioistuin varoittaa kansan­murhasta Gazassa ja edellyttää Israelilta toimia – näin asiantuntija kommentoi
Kansainvälinen tuomioistuin (ICJ) antoi tänään perjantaina välipäätöksen jutussa, jossa syytetään Israelia kansanmurhasta.ICJ ei määrännyt Israelia lopettamaan sotatoimia Gazassa, mutta velvoitti sitä toimiin kansanmurhan ehkäisemiseksi.Tuomioistuin määräsi muun muassa Israelia päästämään humanitaarista apua Gazaan sekä rankaisemaan kansanmurhaan julkisesti kiihottavia israelilaisia.

Kansainvälisen oikeuden emeritusprofessori ja akateemikko Martti Koskenniemi pitää ICJ:n päätöstä oikeudellisesti hyvin perusteltuna.– Minusta tämä oli tärkeä päätös. Sekä sisällöltään että sen vuoksi, että se oli lähes yksimielinen, Koskenniemi sanoo Ylelle.Akateemikko korostaa, että ICJ:ltä oli turha odottaa tulitaukovaatimusta Gazaan.– Tuomioistuimen toimivalta perustuu tässä joukkotuhontasopimukseen, ja se saattoi ainoastaan lausua siitä, mitä joukkotuhontasopimus tässä vaatii, Koskenniemi selventää.Mutta mikä on tämän päätöksen käytännön merkitys?Tuomioistuimen väliaikaiset päätökset ovat laillisesti sitovia, mutta on epäselvää, noudattaisiko Israel niitä.Merkittävää on se, että päätöksessä vaaditaan täsmällisiä toimia, joihin Israelin tulee ryhtyä, kuten avustuskuljetusten turvaaminen Gazaan, Koskenniemi arvioi.– Uskon, että päätöstä tältä osin noudatetaan. Se ei kuitenkaan edellytä sitä, että Israelin tulisi lopettaa sotilasoperaatiotaan.Koskenniemen mukaan päätöksellä on myös vaikutusta Israelissa.– Israel on edelleen suurilta osin oikeusvaltio. Israelissa on tavattoman paljon juristeja, jotka ovat olleet huolissaan näistä Gazan pommituksista, ja siitä, että niissä rikotaan humanitaarista oikeutta. Tässä annetaan voimakas tuki sille Israelin osalle, jotka ovat huolissaan ja jotka haluavat, että [pääministeri Benjamin] Netanjahu ryhtyy toimimaan tässä asiassa oikeussääntöjen mukaisesti.Silläkin on merkitystä, että Israelin asettama tuomari äänesti kuudesta kohdasta kahdessa ICJ:n tuomareiden enemmistön mukana.Aharon Barak on Israelin korkeimman oikeuden entinen presidentti, ja hän vaati muiden tuomareiden tavoin kotimaataan kitkemään vihapuhetta ja päästämään humanitaarista apua Gazaan.– Barak on erittäin tärkeä toimija israelilaisessa politiikassa ja etenkin oikeuspolitiikassa. Jos hän on yhtynyt korkeimman tuomioistuimen enemmistöön, Israelissa on todella vaikea kieltää päätöksen perusteltavuus, Koskenniemi sanoo.;


Hiihdon suurlupaus Anita Korva harrastaa nykyään potku­nyrk­keilyä – ”En tunnista itseäni enää kilpa­hiih­toajoista”
Hiihdon maailmancupin kilpailut suorana Yleltä tänä viikonloppuna. Katso Urheilustudio-viikonlopun ohjelmatiedot kokonaisuudessaan täältä.Hiihdon maailmancupia kilpaillaan tänä viikonloppuna Sveitsin Gomsissa. Viimeksi paikkakunnalla on kilpailtu kovatasoiset kansainväliset hiihtokarkelot vuonna 2018, kun reilun 4 000 asukkaan kylässä käytiin nuorten MM-hiihdot.Tuolloin Suomi otti vain yhden mitalin. Sen toi Anita Korva viiden kilometrin perinteisen hiihdosta alle 20-vuotiaissa.– Pahaltahan se hiihto aina tuntuu. Se tulee ensimmäisenä mieleen, Korva letkautti muistonsa nyt Yle Urheilulle.Toki hetki oli hieno, mutta tuolloin Korva katsoi vain eteenpäin. Tähtäin oli seuraavissa kisoissa ja muissa kuin nuorten kisoissa.Gomsin nuorten MM-hiihtojen mitalirohmuista moni on tällä hetkellä hiihdon kirkkaimpia tähtiä. Esimerkiksi Ruotsin Frida Karlsson sekä Norjan Erik Valnes ja Tiril Udnes Weng nappasivat mitaleita.Tätä nykyä 24-vuotiasta Korvaa ei ole kuitenkaan nähty hetkeen kilpailemassa. Kuopiolaistunut hiihtäjä on kilpaillut viimeksi maaliskuussa 2022 juuri Kuopiossa nuorten SM-hiihdoissa. Tuolloin hän oli kymmenes alle 23-vuotiaiden ikäluokassa.Korva kertoi Yle Urheilulle syksyllä, että hän ei aio hiihtää kilpaa lainkaan tällä kaudella. Menossa on jo siis toinen kausi putkeen ilman kisoja.Kilpahiihto on hänelle edelleen kaukainen ajatus.– Ajatukset vaihtelevat. Välillä kilpahiihto kiinnostaa ja tuntuisi mielenkiintoiselta lähteä jalostamaan ajatusta siitä. Välillä kilpahiihto tuntuu kuitenkin todella kaukaiselta. Se on ihan eri elämää, mitä elin aktiivisen kilpahiihdon parissa kymmenen vuotta. En muista, enkä tunnista itseäni kilpahiihtoajoista. Olen muuttunut niin paljon, Korva kuvailee.Avaa kuvien katseluAnita Korva kilpaili edellisen kerran SM-hiihdoissakin alkutalvesta Vuokatissa 2022. Kuva: AOP / Tomi MäkipääHän kertoo käsitelleensä kilpahiihtoon liittyviä ajatuksiaan todella vähän.– Olen siirtänyt ajatukset kilpahiihdosta syrjään vuosien ajan. En ole halunnut käydä niitä ajatuksia läpi. En tiedä, olisiko jossain vaiheessa paikallaan pohtia enemmän. Kilpahiihto on kuitenkin nyt kaukainen maailma. Mietin todella vähän sitä aikaa, kun olin aktiivinen kilpaurheilija. Tuntuu siltä, että en olisi edes ollut koskaan sitä. On todella outo olo nykyään, Korva sanoo.Onko siis aktiivinen kilpahiihtoura ohi vai pidätkö edelleen ovia avoimena?– Toki ikää aina karttuu, mutta en ole vielä niin ikäloppu. Kyllä se on vielä teoreettisesti mahdollista. Olen pitkään sanonut, että pidän oven auki ja tunnustelen fiilistä. Olen edelleen samoilla linjoilla. En halua kieltää ajatusta missään vaiheessa, Korva sanoo.Valmentamista ja potkunyrkkeilytreenejäKorva kertoo, että palanneensa vastikään säännöllisemmän harjoittelun pariin. Hiihdon harjoittelu on hänen mukaansa kuitenkin yhä satunnaista. Kyse ei ole kilpahiihdon vaatimasta harjoittelusta.– Välillä tulee hyviä ja huonoja jaksoja. En halua tehdä kuitenkaan tästä itselleni ongelmaa. Menen fiiliksen mukaan, Korva kertoo suhtautumisestaan hiihtoon.Hän kotiutui armeijasta keväällä 2020. Sen jälkeisellä kaudella hän ei kilpaillut lainkaan. Korva on puhunut avoimesti eri haastatteluissa mielenterveysongelmistaan tuohon aikaan. Nyt hän kertoo, että asiat ovatkin siinä mielessä raiteillaan. Tuli vakituinen työpaikka ja löytyi muita asioita elämästä kuin kilpahiihto.Hän oppi ajattelemaan elämästä laaja-alaisemminkin kuin kilpahiihdossa menestymisen kautta. Liikunta on palannut tärkeäksi osaksi elämää.– Nyt on tosi hyvä olo, Korva naurahtaa.Avaa kuvien katseluLiikunnan riemu on palannut Anita Korvan mieleen. Kuva: Mikael Oivo / YleHän kertoo käyvänsä kuntosalilla. Juoksu- ja hiihtolenkeillä tulee käytyä silloin, kun huvittaa. Muitakin harrastuksia on löytynyt. Tanssi ja potkunyrkeily.Potkunyrkkeily on Korvan mukaan sytyttänyt aina häntä. Hän on käynyt viime aikoina potkunyrkkeilytreeneissä.Voisiko Anita Korvasta siis tulla vaikka kilpapotkunyrkkeilijä?– Ajatuksena se olisi ihan mielenkiintoinen. Laji on kuitenkin aika erityylinen ja hurja. Siinä on omat riskinsä. Jos tulee paljon vaikka iskuja päähän, rupeaa miettimään järkevyyttä. Ikä myös rajoittaa. Jos kovin myöhäisellä iällä haluaa aloittaa jonkun lajin tosissaan, joutuu pärjäämisen eteen tekemään paljon töitä, Korva kuvailee.Hän meneekin potkunyrkkeilyssä hiihdon tapaan fiiliksen mukaan ja tunnustellen. Haaveet liittyvät tällä hetkellä valmentamiseen. Se kiinnosti häntä jo nuorena kilpaurheilijanakin.Korva kouluttautuu parhaillaan personal traineriksi. Hän haluaisi valmentamisesta kokopäiväisen ammatin ja kokea onnistumisia tunteita sillä puolella.– Tuntuu todella hyvältä, että pääsen nyt myös tekemään konkreettisesti. Olen aloittanut ensimmäisten asiakkaiden kanssa. Kun on konkreettisesti kaikki avaimet käsissä ja tekee ennalta tuntemattomille treeniohjelmia, tuleehan siinä paljon uutta. Tästä se tie alkaa ja jatkuu toivottavasti menestyksekkäästi, Korva kertoo.Kun personal trainer -koulutus päättyy, hänen on tarkoitus käydä ravitsemukseen ja henkiseen valmennukseen liittyviä kursseja.– Haluan itse kehittyä psyykkisen puolen jutuissa. Ihmisillä voi olla myös monesti henkisen puolen asioissa lukkoja ja haasteita. Minua kiinnostaa kaikki ongelmien ratkaisemiseen ja itsensä kehittämiseen liittyvät asiat, Korva kuvailee.Mitä kuuluu, Anita Korva?Kuuntele, mitä Anita Korva tekee nyt ja mitä ajatuksia hänellä on kilpahiihdosta.Yksi keskenjäänyt treeni harmittaaKorva ei kadu sinällään mitään, eikä olisi välttämättä tehnyt mitään toisin. Yhden käännekohdan hän kuitenkin muistaa uraltaan, joka harmittaa. Harjoituksen Vuokatin rullaradalta armeijasta kotiutumisen jälkeen alkusyksyllä 2020. Kilpahiihto katkesi silloin Korvan mukaan kuin seinään.– Lähdin kesken treenin kotiin. Se oli epätyypillistä. Hommat jäivät siihen. Se vähän jäi harmittaa. Olisi voinut ottaa kuukaudenkin taukoa ja kokeilla enemmän saada hommaa toimimaan ja päästä takaisin harjoitteluun kiinni, Korva sanoo.Korva uskoo, että nousu ei olisi ollut tuolloin tekemätön paikka.– Ei voi tietää, missä olisin nyt, jos olisin saanut silloin apua palaamiseen ja asioiden työstämiseen. Oli todella vaikea itsekseen nousta, Korva kuvailee.Avaa kuvien katseluAnita Korva hiihtomaajoukkueen mediapäivässä 2019.  Kuva: Kimmo Brandt/All Over PressGomsin vuoden 2018 alle 20-vuotiaiden MM-pronssin jälkeen Korva nappasi vielä lisää arvokisamitaleita. Lahden MM-kotikisoista tuli kolme pronssia. Hän ei ole kauheasti muistellut vanhoja hiihtomenestyksestä. Gomsissa tulleesta ensimmäisestä mitalista ei ole jäänyt paljoa mieleen.Nyt hän katsoo taas eteenpäin.– Yritän uskoa siihen, että asioilla on tarkoitus. Näen todella paljon hyvää tilanteessa, missä olen nyt. Näen asiat eri tavalla, Korva korostaa.;


Haamuo­sal­lis­tujat iskevät – kalliiksi käyvä ilmiö yleistyy Suomen tapah­tu­ma­kentällä
Suomessa on lisääntynyt ilmiö, jossa ihmiset ilmoittautuvat tapahtumaan, mutta eivät ilmestykään paikalle.Keskuskauppakamarin palvelujohtaja Mari Hakkarainen kertoo, että tilaisuudesta saattaa jopa kolmasosa ilmoittautuneista jäädä pois.Tämä aiheuttaa tilaisuuden järjestäjälle sekä kustannuksia että tuottaa ruokahävikkiä. Lisäksi järjestäjälle voi tulla paha mieli.– Ihminen ei välttämättä ymmärrä tilaisuuteen ilmoittautuessaan, että joku todella odottaa häntä paikalle, Hakkarainen kertoo.Erityisen ikävää tilanteessa on Hakkaraisen mukaan se, jos haamuosallistujat vievät paikan ihmisiltä, jotka oikeasti olisivat halunneet tulla paikalle.YmmärrämmeEtelä-Karjalan kauppakamarin palvelupäällikkö Marjo Okko ymmärtää hyvin, miksi ihmiset eivät kykene kaikkiin tapahtumiin osallistumaan.Okko pohtii, että koronasta johtuva työelämän muutos on saattanut vaikuttaa ilmiön yleistymiseen.– Webinaarit yleistyivät huomattavasti ja niistä on melko helppoa jäädä pois. Ihmiset ovat myös tarkempia siitä, että eivät tule paikalle flunssaoireisena, mikä on hyvä asia.Useat työntekijät päättävät vasta työpäivän aamuna, millaisen työpäivän he haluavat pitää.Poisjääminen aiheuttaa Kauppakamarille kuitenkin aina kustannuksia.Suomessa on lisääntynyt ilmiö, jossa ihmiset ilmoittautuvat tapahtumaan, mutta eivät ilmestykään paikalle.Marjo Okko kertoo, että Etelä-Karjalassa tapahtumista poisjääntiprosentti on kymmenen. Se voi aiheuttaa järjestäjälle useiden tuhansien eurojen häviötä.Kauppakamari onkin alkanut lähettää osallistujille muistutusviestejä, mikä onkin laskenut ohareiden määrää.Suurin ongelma on kuitenkin Okon mukaan ohareista johtuva ruokahävikki, josta hänen mukaansa pitäisi puhua enemmän.Tuntuu pahalta laittaa ruokaa roskiinKoronasta kärsineet ravintola-alan yritykset eivät kykene muuttamaan yritystilaisuuksien ruokamäärää viime tipassa.Lappeenrannassa toimivan ravintola Kehruuhuoneen keittiövuoropäällikkö Jenni Partanen kertoo, että he pyrkivät pitämään hävikin minimissä. Silti haamuosallistujat aiheuttavat ruokahävikkiä myös Kehruuhuoneella.Avaa kuvien katseluRuuan poisheittäminen tuntuu Jenni Partasesta pahalta. Kuva: Tanja Heimonen / YlePartanen kertoo, että ajoissa peruutetut osallistumiset vaikuttavat suoraan hävikin määrään.– Kun saamme ilmoituksen ajoissa, pystymme paremmin reagoimaan siihen.Avaa kuvien katseluRavintolat toivovat, että ilmoitus tapahtumien poisjäämisestä tehtäisiin ajoissa.  Kuva: Tanja Heimonen / YleOnko syynä itsekkyys?Tampereen yliopiston professori Anne Mäkikangas arvelee, ettei ohareita voi selittää yksiselitteisesti ihmisten itsekkyydellä tai laiskuudella.– Pääasiallinen syy on mielestäni työkiireet. Ihminen saattaa olla myös kuormittunut työssään, eikä jaksa tulla paikalle.Mäkikankaan mukaan työelämä on muuttunut, eikä tapahtumiin osallistuja välttämättä tiedosta paikalle saapumisen tärkeyttä.– Pohdimme kenties enemmän sitä, onko jostain tilaisuudesta minulle juuri henkilökohtaista hyötyä.Unohdettu yhteisöllisyysMäkikangas ymmärtää, että oharit voivat aiheuttaa tapahtumanjärjestäjille mielipahaa ja lisäkustannuksia. Yhteisistä tilaisuuksista on kuitenkin myös hyötyjä, joita työntekijä ei välttämättä osaa kiireen keskellä nähdä.– Yhteiset tilaisuudet on tärkeitä kohtaamisen paikkoja, joissa voi hieman hengähtää. Ne saattavat luoda myös uusia ideoita.Tällaisista tapahtumista poisjäänti voi aiheuttaa negatiivisia seurauksia kaikille.Mäkikangas suosittelee laatimaan työkalenterin niin, ettei tule sopineeksi useita tapahtumia päällekkäin. Työnantajia hän taas suosittelee pohtimaan tapahtumia merkitysten kautta.– Merkityksellisempiä työntekijöille ovat tapahtumat, joissa ihmisille ei vain tiedoteta asioista, vaan ihmiset tuntisivat, että heidän osaamistaan hyödynnetään ja osallisestaan. Yhteinen asioiden prosessointi lisää mielenkiintoa.;


Suomen autokantaan hiipii uusi suosikkiväri sähköautojen johdolla – näitä värejä kartellaan
Suomen henkilöautokannan värikartta valkoistuu reipasta vauhtia, vaikka ikiaikainen suosikkiväri harmaa jököttääkin edelleen sitkeästi valtaistuimellaan yleisimpänä autonvärinä.Mutta muutos on tulossa ja se näkyy jo selkeästi sähköautojen suosikkiväreissä. Kuten oheisesta, liikenne- ja viestintävirasto Traficomin toimittamien tilastojen pohjalta laaditusta top5-listauksesta näkee, valkoinen on selkeästi suosituin sähköautojen väri viime vuoden ensirekisteröinneissä.

Syy valkoisen ylivoimaan piilee pitkälti myydyimmän sähköautomerkin, Teslan, väripolitiikassa. Valkoisen Teslan saa perushintaan, muun värisestä pitää maksaa erikseen lisää, yleensä reilusta tonnista ylöspäin.Sähköautojen värivaikutus heijastuu lähivuosina aina vaan selkeämmin koko autokannan värikirjoon, koska niiden määrä kasvaa huimaa vauhtia. Sähköautojen osuus viime vuoden ensirekisteröinneistä oli jo kolmannes kaikista ja kasvaa edelleen.

Harmaa jyllääBensiini- ja dieselautojen värikartta määrää Suomen maantieliikenteen sävyn, koska niitä pörisee ylivoimaisesti eniten teillä, yli 2 miljoonaa. Se sävy on tietenkin harmaa. Harmaa on ollut maan selvästi suosituin auton väri vuodesta 2011 lähtien katkeamatta ja oli sitä myös viime vuonna. Sitä edeltänyt ykkönen oli punainen. Sen valtakausi kesti ainakin vuodet 2000–2010 ja oli sitä ehkä aiemminkin. Nyt se on kolmosena.Sähköautojen ykkösväri valkoinen yltää polttomoottoristen listalla viidenneksi

Hybridien värikarttaPoltto- ja sähkömoottorin yhdistelmä eli hybridiautot noudattavat samaa värikarttaa kuin sähkö- ja muutkin autot, mutta järjestys on hiukan eri. Musta ja valkoinen ovat kärjessä miltei tasaosuuksin, sitten tulevat harmaa, sininen ja punainen.Värisuosikkien ohella moni suomalainen haluaa autonsa harvinaisella värillä. Polttomoottorisia väriharvinaisuuksia ovat oranssit, turkoosit ja moniväriset autot. Sähköautoja taas on vähän violettina, turkoosina ja keltaisena. Hybrideissäkin on hyvin vähän turkooseja ja monivärisiä menopelejä. Näiden osuus jää alle prosenttiin liikenteessä olevista.

;


Ruotsin valtiopäivien vessoista löytyi kokaiinia – huume­po­liisilla raju teoria siitä, mistä on kyse
TUKHOLMA Uppsalalaisen Lundellskan lukion ensimmäisen vuosikurssin oppilaat vierailivat Ruotsin eduskunnassa eli valtiopäivillä alkuviikosta. Opintomatkaa oli valmisteltu koko syyslukukausi.Vain viikkoa ennen matkaa valtiopäiviltä kuultiin melkoisia uutisia.Iltapäivälehti Aftonbladet paljasti, että neljästä puolueiden valtiopäivätoimistojen lähettyvillä olevista vessoista löytyi kokaiinijäämiä.Valtiopäivillä on kahdeksan puoluetta eli huumejälkiä löytyi joka toisen puoluekanslian läheisyydestä.Avaa kuvien katseluUppsalalaiset lukiolaiset seurasivat lehteriltä Ruotsin valtiopäivien täysistuntoa. Uutinen valtiopäiviltä löytyneistä kokaiinijäämistä oli järkyttänyt oppilaita. Kuva: Daniel IvarssonAftonbladet keräsi vessoista näytteitä testiliinoilla. Niihin tarttui merkkejä kokaiinista läheltä sosiaalidemokraattien, ruotsidemokraattien, vasemmistopuolueen ja liberaalien toimistoja.Aftonbladetin tutkimia vessoja voivat käyttää myös valtiopäivien henkilökunta tai puolueiden vieraat, mutta eivät esimerkiksi yleisölehtereille tulevat ihmiset.Märtha Forsberg opettaa yhteiskuntaoppia Lundellskan koulun lukiolaisille. Forsbergin mukaan oppilaat olivat kokaiinijäämistä järkyttyneitä.– Heidän mielestään huumeita ei pitäisi olla nimenomaan täällä, hienossa paikassa, johon ei pitäisi liittyä mitään rappioon ja huumeisiin viittaavaa. Oppilailla on kovat vaatimukset ja odotukset juuri valtiopäiviin liittyen, Forsberg kuvaa tuntoja vierailulla.Avaa kuvien katseluMärtha Forsberg kertoo, että lukiolaiset tenttasivat kolmea kansanedustajaa muun muassa valtiopäiviltä löytyneistä huumejäämistä. Kuva: Daniel IvarssonKokaiinia kaikkiallaHuumepoliisina 30 vuotta työskennellyttä Lennart Karlssonia valtiopäivien kokaiinilöydöt eivät yllätä. Hän toimii myös huumepoliisien yhdistyksen puheenjohtajana. Yhdistyksessä on 2 000 jäsentä.Karlssonin mukaan Ruotsissa on nyt niin paljon kokaiinia, että merkkejä siitä löytyy kaikilta suurilta työpaikoilta. Valtiopäivillä on 349 kansanedustajaa ja noin 700 työntekijää.– Tämä saattoi olla silmiä avaava tieto suurelle ruotsalaisyleisölle. Jos merkkejä huumeista löytyy valtiopäiviltä, niin silloin niitä löytyy kaikkialta, Karlsson sanoo.Hänen mukaansa mielikuva siitä, että kokaiinia käytetään vain niin sanotuissa paremmissa piireissä viikonloppuina ja juhlissa ei enää pidä paikkaansa.– Huumetutkimukset osoittavat, että kokaiinia on kaikkialla Ruotsissa. Sitä löytyy kaikista yhteiskuntaluokista, kaikista ryhmistä, kaikkien ammatinharjoittajien keskuudesta, kaikilta työpaikoilta.Karlsson ei epäile Aftonbladetin testituloksia, sillä testiliinojen tulokset lähentelevät sadan prosentin varmuutta. Karlssonin mukaan liinat voivat muuttua sinisiksi myös joistain puhdistusaineista, mutta silloin värimuutos on tasainen. Aftonbladetin testiliinojen siniset pilkut ovat tyypillisiä juuri kokaiinille.Avaa kuvien katseluHuumepoliisi Lennart Karssonin mukaan kokaiinia on nyt Ruotsissa todella paljon. Ruotsin kautta huumetta kuormataan myös Suomeen ja Norjaan.  Kuva: Daniel IvarssonJengit janoavat riippuvuussuhteitaKarlsson pitää varmana, että valtiopäivien kokaiinilla on kytky jengirikollisuuteen. Hänen mukaansa jengit kauppaavat nimenomaan kokaiinia, eivät esimerkiksi heroiinia.– Jengit työskentelevät ankarasti, jotta saisivat luotua riippuvuussuhteita poliitikkoihin, viranomaisiin ja tavallisiin kansalaisiin. Tavoitteena on saada heidät koukkuun ja tekemään palveluksia, kuten vaikkapa säilyttämään huumeita. Tilanne on vakava.Karlsson ei halua arvioida sitä, voiko joku valtiopäivillä olla kokaiinin käyttönsä takia painostuksen tai kiristyksen kohteena.Valtiopäivien säätämien lakien mukaan Ruotsissa kaikki huumeisiin liittyvä myynti, välittäminen ja käyttö on rikollista ja rangaistavaa.Ruotsista Suomeen ja NorjaanHuumekauppa on Karlssonin mukaan viime vuosina muuttunut, sillä kokaiinin kysyntä Pohjois-Amerikassa on vähentynyt ja huumekartellit ovat nähneet mahdollisuuden kääriä suuremmat rahat Euroopasta ja esimerkiksi Pohjoismaista.Eli Ruotsissa on nyt paljon kokaiinia?– Ruotsissa on erittäin paljon kokaiinia. Siitä kertovat esimerkiksi vuosi vuodelta suuremmat erät, joita tulli ja poliisi paljastavat.Osa Ruotsiin tulleesta kokaiinista kuormataan itään ja länteen.– Kyllä, Ruotsi on kauttakulkumaa Norjan ja Suomen huumemarkkinoille, Karlsson kuvaa.Karlsson sai tietää Aftonbladetin tuloksista etukäteen. Poliisina hänen oli tehtävä tiedosta rikosilmoitus. Se ei kuitenkaan johda rangaistuksiin, sillä testiliinojen perusteella ketään yksittäistä ihmistä ei voida osoittaa kokaiinin käyttäjäksi valtiopäivillä.Huumejäämät nousivat esiin myös uppsalalaisten luokiolaisten ja kolmen kansanedustajan tapaamisessa. Opettaja Märtha Forsbergin mukaan kansanedustajat sanoivat pitävänsä löytöjä äärimmäisen vakavina.;


Uskovaisten Jyväskylä Pride -yhdistys kiusaa oikeaa Jyväskylän Prideä – Seta rekisteröi tavaramerkin
Jyväskylän Seta ry on joutunut hakemaan tavaramerkkiä perinteiselle Jyväskylä Pride -tapahtumalle. Taustalla on viime vuonna perustettu Jyväskylä Pride -yhdistys, joka on yrittänyt omia tapahtuman nimen.Seta ajaa sukupuoli- ja seksuaalivähemmistöjen asiaa ja ottaa Pride-kulkueilla kantaa heidän oikeuksien puolesta.Sen sijaan uuden Jyväskylä Pride -yhdistyksen sivut ovat täynnä sukupuoli- ja seksuaalivähemmistöjä pilkkaavaa sekä syrjivää sisältöä. Uuden yhdistyksen sivut sisältävät myös paljon viittauksia kristinuskoon ja Yhdysvaltojen kulttuurisotiin.Ulkoisesti sivut käyttävät kuitenkin sateenkaarikuvastoa ja puhuvat myös ”sateenkaariväen” rakastamisesta. Yhdistyksen logona toimii sateenkaarisydän mustalla pohjalla, jonka alla lukee JKL Pride.Hämäystä ja kiusaustaJyväskylän Setan puheenjohtaja Petri Janhunen pitää selvänä, että yhdistyksen tarkoitus on hämätä ja tehdä kiusaa oikealle Pride-tapahtumalle.Janhunen on huolissaan siitä, että vaikeassa tilanteessa oleva ihminen voi erehtyä luulemaan Jyväskylä Pride -yhdistyksen olevan aidosti HLBTQ+ -ryhmien asialla. Sivustolla on yhteydenottolomake.– Viestittelystä voi alkaa pahimmillaan henkinen väkivalta, Janhunen sanoo ja viittaa yhdistyksen levittämään esimerkiksi hyvin transvastaiseen sisältöön.– Se voi vaarantaa kohteeksi joutuneen elämän, puheenjohtaja huokaa.Jyväskylä Pride ry:n toiminta ei ole rajoittunut verkkoon, vaan uusi yhdistys on esimerkiksi ostanut postilokeropalvelun samaan osoitteeseen kuin missä Jyväskylän Setan toimisto sijaitsee. Nyt uuden yhdistyksen postilokeron osoite on siirtynyt muualle.Seta on myös saanut uudelta yhdistykseltä sähköposteja, joissa vaaditaan maksamaan ”lisenssimaksuja” Jyväskylä Pride -nimen käytöstä.Janhunen pitää toimintaa hyvin kyseenalaisena.Jyväskylä Pride ry:n menettely on pakottanut Setan hakemaan tavaramerkkiä nimelle, jotta se voi suojella Pride-tapahtumaansa. Hakemus jätettiin jo viime vuonna ja sitä on sen jälkeen täydennetty. Päätöstä odotetaan kevään aikana.Janhusta rekisteröintiprosessi harmittaa, sillä siihen uppoaa satoja euroja yhdistyksen vähiä rahoja. Janhunen olisi käyttänyt summan mieluummin suoraan ihmisten hyväksi.Leviääkö häirintä muualle?Tilanne on herättänyt huomiota pitkin Suomea. Janhunen on saanut paljon ihmettelyitä mistä homo- ja transvastaisessa Jyväskylä Pride -yhdistyksessä on oikein kyse. Huolena on myös toiminnan mahdollinen leviäminen.– Onko tämä alkusysäys äärioikeiston ja fundamentalististen liikkeiden nousulle muuallakin?Janhusta ihmetyttää myös uuden yhdistyksen tapa ratsastaa kristinuskolla. Jyväskylä Priden käsitys kristillisistä arvoista ei istu puheenjohtajan omaan arvomaailmaan ja käsitykseen kristillisestä sanomasta, missä sanotaan, että tee toiselle niin kuin haluaisit itsellesi tehtävän.– Heillä on ilmeisesti omat raamatut. En tiedä, onko se musta raamattu vai mistä he näitä ajatuksia hakevat, Janhunen sanoo.Yle ei useasta yrityksistä huolimatta tavoittanut Jyväskylä Pride -yhdistyksen edustajia.Jyväskylän Pride-kulkuetta ja juhlaviikkoa on järjestetty jo pitkään. Tässä tunnelmia vuoden 2021 juhlaviikon alusta.;


Korkeasaareen saapui urosleijona, johon naaraat suhtautuvat vielä epäilevästi
Korkeasaareen saapui noin viikko sitten 10-vuotias urosleijona nimeltään Szimba, eläintarha tiedottaa.Aasianleijona siirrettiin Suomeen espanjalaisesta eläintarhasta. Leijona on syntynyt Budapestin eläintarhassa.Korkeasaaren tavoitteena on koota eläintarhaan erittäin uhanalaisten aasianleijonien lisääntyvä lauma.Tähän mennessä Korkeasaaren leijonalaumaan on kuulunut kolme aasianleijonanaarasta, jotka ovat 13-, 9- ja 6-vuotiaita.Uusi Szimba-leijona on Korkeasaaren edellisen urosleijonan, eli 16,5 vuoden ikään ehtineen Mohanin pojanpoika. Mohan-leijona kuoli Korkeasaaressa vuonna 2018.Korkeasaareen nyt tuotu urosleijona ei ole aiemmin lisääntynyt, sillä se on elänyt veljensä kanssa ja viime vuodet yksikseen. Terveystarkastuksessa se todettiin lisääntymiskykyiseksi.Korkeasaaren mukaan uroksen laumaan yhdistämisessä on tarkoitus edetä hitaasti ja niin, että eläimet huomioidaan kaikin tavoin. Nyt alkamassa on eläinten tutustumisvaihe, jossa leijonat voivat tarkkailla toisiaan näköetäisyyden päästä.Korkeasaaren mukaan naarasleijonat suhtautuvat Szimbaan vielä epäilevästi.Uuden urosleijonan läsnäoloon totuttelevat myös leijonien naapurissa asuvat amurintiikerit.Avaa kuvien katseluUrosleijona saapui lumiseen Korkeasaareen tammikuussa. Kuva: Annika Sorjonen / Korkeasaaren eläintarhaNuoria leijonia tarvitaan lisääKorkeasaaren mukaan eläintarhojen aasianleijonille tarvitaan tällä hetkellä lisää pentuja, jotta niiden tarhakanta säilyisi monimuotoisena. Tällä hetkellä eläintarhoissa ei ole riittävästi nuoria leijonia, ja lisääntymisikäiset leijonat vanhenevat pian.Aasianleijonan suojeluohjelmasta vastaava lajikoordinaattori on ohjeistanut eläintarhoja siitä, että leijonat saataisiin lisääntymään niissä. Suojeluohjelmaan osallistuvissa 42 eläintarhassa on yhteensä 125 aasianleijonaa.Aasianleijona on erittäin uhanalainen leijonan alalaji. Niitä elää Intiassa Girin kansallispuistossa vain yli 600 yksilöä.Korkeasaaren mukaan luonnonkatastrofi tai tautiepidemia voi pyyhkäistä leijonat pieneltä elinalueeltaan. Siksi eläintarhoissa kasvatetaan aasianleijonakantaa alalajin säilymisen turvaamiseksi.Eurooppalaisissa eläintarhoissa suojeluohjelmaan kuuluvat aasianleijonat polveutuvat yhdeksästä Intian valtion 1990-luvun alussa lahjoittamasta yksilöstä. Näistä kantavanhemmista kolme sijoitettiin Korkeasaareen.;


Lunnista ilmoittanut nainen kertoo, kuinka tapahtumat etenivät: arvioi poliisille, että kyseessä on lunni
Joensuuhun harhautuneen lunnin havainnut nainen kertoo tiistain tapahtumista.Kyseessä oli tavallinen arki-ilta, ja perhe oli kotonaan Joensuun Karsikossa. Noin kello 19 jälkeen naisen puoliso huomasi, että pihalla liikkuu jotain outoa.– Lintu oli ihan ikkunan alla ja tunnistin heti, ettei se ole ihan tavallinen sorsalintu, vaikka sillä räpylät onkin, nainen kertoo.Tässä vaiheessa nainen ei vielä tiennyt, että pihalla oleva vieras on Suomessa harvoin tavattu lunni.Nainen meni ulos perheen lapsen kanssa katsomaan, onko linnulla joku hätä. Se lähti kuitenkin karkuun, eikä päästänyt lähelle.Lintu vaikutti hätääntyneeltä. Nainen pohti, onko sillä mahdollisesti siipirikko, mutta lintu pystyi välillä levittämään siipiään.– Ei näyttänyt siltä, että ne olisivat vahingoittuneet, hän sanoo.Eläin käveli ja juoksi eteenpäin. Nainen seurasi lintua perheen lapsen kanssa. Samalla hän etsi netistä tietoja, mihin voisi soittaa.– Ensimmäisenä tuli mieleen pelastuslaitos, hän kertoo.Nainen soitti 112:een, mistä luvattiin laittaa poliisi paikalle. Puhelussa hän kertoi, ettei kyseessä ole tavallinen lintu.Poliisi saapui noin tunnin kuluttua. Siinä vaiheessa nainen kertoi poliisille, että lintu on luultavasti lunni tai ruokki. Kun poliisit menivät linnun luokse, hän huikkasi vielä perään, että toivottavasti he tekevät parhain päin.Tämän jälkeen perhe tuli sisälle taloon ja kuuli jonkin ajan kuluttua laukauksen. Harvinaisen linnun kohtalo harmittaa.– Vähän järkytyin. Näinkö se päättyikin.Naisen henkilöllisyys on Ylen tiedossa. Hän kertoo illan tapahtumista nimettömänä asian arkaluontoisuuden vuoksi.Tulossa on ohjeita ja yhteystietoja vastaisuuden varalleItä-Suomen poliisi kommentoi tapahtumia perjantai-iltapäivällä viestipalvelu X:ssä. Poliisi kertoo, etteivät tapahtuman yksityiskohdat ole selvillä, ja että tieto linnun lajista olisi tullut sille median kautta. Poliisi aikoo selvittää, millaista lisäohjeistusta tällaisissa tapauksissa tarvitaan.Pihaan eksyneen lunnin ampuminen tiistaina Joensuussa on Birdlife Suomen mukaan virhearvio.Pohjois-Karjalan lintutieteellinen yhdistys kertoo laativansa viranomaisille yhteystietolistan henkilöistä, joihin voi ottaa yhteyttä vastaavissa tilanteissa. Tarkoitus on tehdä myös selkeät ohjeet.26.1. klo 15.53 lisätty tieto Itä-Suomen poliisin päivityksestä X:ssä.;


Pieni syyhypunkki ei lähde pois siihen yleisesti käytetyllä voiteella, sanoo lääkäri
Syyhyä on vuosia usein hoidettu apteekista ilman reseptiä ostettavilla kalliilla syyhyvoiteilla. Tammikuussa kerrottiin, kuinka sitkeä syyhy on ajanut ihmisiä varastamaan voiteita apteekista.Syyhypunkin hoito apteekin ilman reseptiä saatavilla syyhyvoiteilla on kuitenkin jopa turhaa. Näin kertoo Tampereen yliopistollisen sairaalan (TAYS:n) ihotautiklinikan ihotautilääkäri Janne Räsänen.– En sano, että permetriinivoidehoito on kaikilla tehoton, mutta se on epävarma ja syyhy on todella ikävä tauti. Sen takia se kannattaa hoitaa heti paremmilla lääkkeillä.Myös syyhyä sairastavan perheenjäsenille ja muille läheisille Räsänen kertoo kirjoittavansa nykyään syyhylääkkeet syyhyn hoitoon.Räsänen on yksi Suomen johtavista syyhyasiantuntijoista.Hän kertoo, ettei uuden tiedon valossa juurikaan käytä permetriinivoidehoitoa enää omilla potilaillaan.Syyhy on syyhypunkin aiheuttama tauti, joka saa ihon kutisemaan.Räsänen arvioi, että syyhyn lisääntymiseen on pääasiassa kaksi syytä. Merkittävin syy on, että syyhyä aiheuttava syyhypunkki on kehittänyt itselleen vastustuskyvyn syyhyn parantamiseen käytettävää permetriinivoidetta vastaan. Kaikki apteekin itsehoitohyllyn voiteet ovat näitä voiteita, Räsänen sanoo.– Meillä on vastaanotolla ollut lukuisia tapauksia, joissa syyhy ei parane permetriinillä. Vaikka on yritetty useamman kerran, syyhy ei vain mene pois.Räjähdysmäinen kasvuTerveyden ja hyvinvoinnin laitoksen (THL:n) mukaan vuonna 2020 syyhytartuntoja oli noin 7 000 vuodessa, ja sitä ennen myös samoissa luvuissa, mutta vuonna 2022 syyhytartuntoja on kirjattu jo 37 000. Tilastoissa näkyy vain lääkärin toimesta tilastoidut tapaukset.– Tartuntojen kasvu on ollut räjähdysmäinen. Myös täällä meillä Pirkanmaalla, kertoo ihotautilääkäri Janne Räsänen.Räsäsen mukaan vielä ennen koronavuotta 2020 heidän ihotautiklinikallaan hoidettiin 50–70 syyhypotilasta vuodessa. Vuonna 2022 luku oli 180.Syyhyvoiteiden teho vain 30 prosenttiaRäsänen kertoo, että muun muassa Italiassa ja Espanjassa on viime vuosina saatu tutkimusnäyttöä, että syyhypunkin karkottamiseen käytettävän permetriinivoiteen teho on vain noin 30 prosenttia.Itävallasta taas on Räsäsen mukaan tullut tieto, että syyhyä aiheuttavasta syyhypunkista tehdyissä geenianalyyseissa todettiin lähes kaikilla punkeilla, 97 prosentilla, geenimutaatio siinä kohdassa, johon permetriini vaikuttaa.Toisena mahdollisena syynä valtavaan syyhybuumiin Räsänen pitää koronan vaikutuksia.– Kun koronan aikana oli sulkuja, eivätkä ihmiset hakeutuneet hoitoon, on perheissä, kouluissa ja päiväkodeissa syntynyt enemmän tartuntaketjuja, joita nyt vasta puretaan pois.Vasta vuosi sitten Suomeen tuli uusi hoitosuositus syyhyyn. Uuden eurooppalaisen suosituksen mukaan myös syyhyä sairastavan läheiset tulee hoitaa tartunnan estämisen takia yhtä aikaa kahteen kertaan. Aiemmin suositus oli lähiomaisille vain kerran. Osa lääkäreistä voi vielä suositella syyhyä sairastavan läheisille voidehoitoa.– Ei permetriinivoidetta ole enää mitään mieltä käyttää, koska koko perhe ei sillä parane varmuudella. Minä hoidan niin, että käytetään kaikille tablettia tai reseptillä saatavaa rikkivaseliinia, Räsänen sanoo.Apua haetaan jopa hevosten lääkkeistäJanne Räsäsen mukaan jotkut potilaat ovat hoitaneet syyhyä hevosille tarkoitetulla lääkkeellä. Sen vaikuttava aine on bentsyylibentsoaatti. Lääke on noussut esille myös netin keskustelupalstoilla.– Sitä käytetään Keski- ja Etelä-Euroopassa reseptivalmisteena ihmisten syyhyyn ja se on eurooppalaisissa hoitosuosituksissa yksi kolmesta hoitovaihtoehdosta, Räsänen sanoo.Suomessa sitä ei ole saatavilla ihmisille muutoin kuin erityislupavalmisteena. Räsänen ei suosittele hevosille tarkoitetun lääkkeen käyttöä, vaikka se sisältää bentsyylibentsoaattia saman verran kuin ihmisten lääkkeet.– Tätä ei ole tutkittu ihmisillä, se on tarkoitettu hevosille.Siivous pitää muistaa, käytti tablettia tai voidettaPerheille tai yksittäiselle ihmiselle voidehoito on hyvin vaativa, muistuttaa tartuntataudeista vastaava lääkäri Eeva Särelä Helsingin kaupungin epidemiologisesta toiminnasta.Myös Särelä sanoo, että suositus on, että vaikeat syyhytapaukset hoidetaan lääkärin kirjoittaman reseptin avulla.– Tablettilääke tuskin tulee apteekkien itsehoitohyllyille, sillä sitä käytetään myös trooppisten tautien hoitoon, Särelä kertoo.Särelän mukaan siivousohjeet ovat syyhyn hoidossa myös tärkeät ja tarkat. Kun voide tai tabletti on otettu, seuraavana päivänä pitää pestä kaikki vuodevaatteet. Lisäksi on imuroitava ja pyyhittävä kostealla rätillä kaikki huonekalut, joissa on kangaspintaa, kuten sohva.– Jos on tekstiilejä tai liinavaatteita kaapeissa, niitä ei tarvitse pestä. Kaikki sohvat ja penkit, mihin kosketellaan, on hyvä imuroida ja pinnat siivota kuten normaalissa viikkosiivouksessa nihkeällä siivousliinalla.Hans-Peter Schütt kärsi pitkään syyhystä puolisonsa kanssa. Hän päätti jopa ajaa itsensä lähes karvattomaksi. Se ei ole virallinen hoito-ohje, mutta tepsi hänelle. Video: Jussi Lindroos / Yle, Minna Rosvall / Yle;


Jan de Vries maksoi 250 000 euroa päästäkseen Amsterdamista Leville tekemään töitään
– Se on kuin aikuisten huvipuisto kesäisin.Näin kuvailee Jan de Vries, 31, kotikaupunkiaan Amsterdamia. Hollannin pääkaupunki on täynnä turisteja ja hälinää kesäaikaan.Siksi de Vries pakenee kesällä Amsterdamin ruuhkia Suomen Lappiin.Kolmekymppinen de Vries osti vastikään läheltä Levin keskustaa mökin, jossa hän aikoo viettää aikaa etenkin kesällä.Hän työskentelee sijoittajana oman yrityksensä kautta, joten etätyö onnistuu helposti.– Tarvitsen vain läppärin ja hyvän nettiyhteyden. Etätyöskentely ei vaadi mitään suuria järjestelyjä.Avaa kuvien katseluJan de Vries osti mökin Leviltä joulukuussa.  Kuva: Antti Mikkola / YleJan de Vries aikoo pitkällä tähtäimellä tulla Leville kokoaikaisesti etätöihin.– Täältä löytyy sopiva yhdistelmä tekemistä ja hiljaisuutta.Tuore mökinomistaja kertoo saaneensa vuokrattua mökkinsä hiihdonopettajalle sesonkiajaksi, koska hän itse tulee mökille kesäkuussa.Sesonkiaikana vapaa-ajan asunnon vuokraaminen on helppoa ja tuottoisaa, koska Lapin asuntopula näkyy myös Levillä.Avaa kuvien katseluJan de Vriesin mielestä kelohirret ja muurattu takka luovat mökin hyvän tunnelman. Kuva: Antti Mikkola / YleMökkikohteilla on Euroopassa hyvä näkyvyysValtaosa Kittilässä myydyistä vapaa-ajan asunnoista sijaitsee Levillä. Maanmittauslaitoksen tilastojen mukaan viime vuonna Kittilässä asumiseen liittyvistä kiinteistökaupoista oli viitisen prosenttia ulkomaalaisten tekemiä.Paikallisilla kiinteistönvälittäjillä ulkomaalaisten vapaa-ajan asuntoihin liittyvät yhteydenotot ovat lisääntyneet.Bo LKV:n Levin ja Ylläksen kiinteistönvälittäjä Tanja Sotka kertoo, että yhteydenottoja on tullut lähes päivittäin marraskuusta lähtien. Silloin Bo LKV aloitti markkinoinnin myös kansainvälisillä alustoilla.– Suomalaisiin verrattuna ulkomaisista yhteydenotoista pienempi määrä johtaa kauppaan, koska ulkomaalaisten ostajaehdokkaiden kanssa myyntiprosessi on meillä pidempi.Avaa kuvien katseluBo LKV:n Levin ja Ylläksen kiinteistönvälittäjä Tanja Sotka kertoo, että yhteydenottoja tulee paljon esimerkiksi Saksasta, Sveitsistä ja Hollannista.  Kuva: Antti Mikkola / YleHabita Levin kiinteistönvälittäjälle Jenni Hällforsille valtaosa vapaa-ajan asuntoihin liittyvistä yhteydenotoista tulee tällä hetkellä Keski-Euroopasta, Ranskasta ja Hollannista. Hän kertoo yhteydenottojen määrän kasvaneen jatkuvasti koronan jälkeisenä aikana.– Vilkkain aika ulkomaalaisten yhteydenotoille on selkeästi alkuvuosi. Habitan markkinointi tavoittaa kansanvälisesti 57 maata ja 120 kansainvälistä myyntiportaalia.Suorat lennot Euroopasta auttavat mökkikauppaakinJan de Vries ei ole moksiskaan, vaikka matka Leville kestääkin kauemmin turistisesongin ulkopuolella.– Sesonkiaikaan Kittilään pääsee suorilla tilauslennoilla Amsterdamista. Silloin tänne olisi helpompi tulla, mutta ei minua haittaa, vaikka matka kestää pitempään kesällä.Tulevana kesänä Kittilään tulee tilauslentoja Sveitsin Zürichistä ja Belgian Brysselistä. Tilauslennoilla tulevat belgialaismatkailijat yöpyvät ensimmäisenä kesänä pääsääntöisesti Ylläksellä ja Pyhä-Luostolla.Tanja Sotka näkee saavutettavuudella ja Levin tapauksessa etenkin Kittilän lentokentän läheisyydellä olevan suuri merkitys. Ylläksellekin pääsee lentokentältä tunnissa.– Tänne on helppo tulla: kyseessä on muutaman tunnin lento Euroopasta. Reitti- ja tilauslentojen lisääminen näkyy meillä matkailun kasvamisena ja sitä kautta kiinteistökauppakin on tässä globaalissa mökkibuumissa edelleen.

Potentiaalia uudelle matkailutuotteelleEtätyö Lapissa kiinnostaa etenkin keskieurooppalaisia. Viisi saksalaista matkanjärjestäjää ja yksi hollantilainen matkanjärjestäjä ovat parhaillaan tutustumassa etätyömahdollisuuksiin Levillä.Visit Levin kansainvälisestä myynnistä vastaava Kirsi Vestenius kertoo, että saksalaiset ovat potentiaalinen kohderyhmä etätyömatkailulle: viime vuonna kesäkaudella (kesä-syyskuu 2023) Levillä yöpyi lähes kymmenentuhatta saksalaista.Edellisvuoteen verrattuna saksalaismatkailijoiden määrä oli kolmanneksen suurempi.– Saksassa ja myös Hollannissa on paljon samankaltaisia aktiivisia luonnossa liikkujia kuin Suomessakin, Vestenius sanoo.NordicMarketingin viime vuonna tekemään kuluttajakyselyyn (s. 25) vastanneista keskieurooppalaisista lähes kaikki ilmoittivat olevansa kiinnostuneita etätyömatkoista (workation) Leville.– Kuluttajat näkevät talven lisäksi myös lumettoman ajan potentiaalisena ajankohtana etätöille. Kesäisin yötön yö mahdollistaa aktiviteettien harrastamisen myös myöhään illalla, Vestenius sanoo.Kyselyn perusteella luontokokemukset nousivat tärkeimmäksi syyksi tehdä etätöitä Lapissa.Avaa kuvien katseluLapissa viime vuonna myydyistä vapaa-ajan asunnoista lähes puolet on Levillä. Kuva: Antti Mikkola / YleMökin hinta ei hätkäyttänytKiinteistönvälitysalan Keskusliiton mökkikauppatilaston mukaan Etelä-Savo, Lappi ja Uusimaa muodostivat viime vuonna kolmen kärjen myytyjen vapaa-ajan asuntojen suhteen.Jan de Vries maksoi vuosituhannen vaihteessa rakennetusta muutaman huoneen kelomökistä noin 250 000 euroa. Hän ei hätkähtänyt mökin hintaa, koska se on alhainen verrattuna Hollantiin.Esimerkiksi Amsterdamissa vapaa-ajan asunnot voivat olla neliöhinnaltaan jopa kolme kertaa kalliimpia. Tiiviisti asutussa maassa ei ole paljon vapaa-ajan asuntoja tarjolla, ja myynnissä olevien kohteiden hinnat ovat pilvissä.Jan de Vriesille tärkein syy ostaa Leviltä mökki on Lapin luonto.– Tykkään eniten olla ulkona, ja minua kiehtoo erämaan läheisyys.;


