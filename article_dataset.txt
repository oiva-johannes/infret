<article name="Onko ehdokas vielä hakusessa? Lue ainakin nämä vaikuttavat jutut" href="https://yle.fi/a/74-20071047">
Presidentinvaalien ensimmäinen kierros käydään tänään sunnuntaina. Äänestäminen on mahdollista vielä iltakahdeksaan saakka.Kokosimme yhteen ennen vaaleja julkaisemiamme artikkeleita, joiden avulla voit tutustua ehdokkaisiin ja miettiä äänestyspäätöstäsi.Voit tutustua ehdokkaisiin myös Ylen vaalikoneessa.Ystäväkirja paljastaa ehdokkaista yllättäviä asioitaAvaa kuvien katseluPresidenttiehdokkaat jakavat ystäväkirjassa muistojaan ulkomailta. Kuva: Eeva Sarlin / YlePyysimme presidenttiehdokkaita täyttämään ystäväkirjan. Juttu muun muassa paljastaa ehdokkaiden suosikkikaupungit ja lempiruoat ulkomailla, kamalimmat reissukokemukset, esikuvat sekä saavutukset ulkopolitiikassa – monelle tutussa muodossa.Lue lisää: Jokainen presidenttiehdokas täytti ystäväkirjan – se paljastaa menneisyyden poikkeuksellisella tavallaVoidaanko presidentti potkia ulos? Voiko hänen lapsensa saada opintotukea?Avaa kuvien katselu Kuva: Silja ViitalaVideoilla Ylen toimittajat Elli Piirainen ja Jimi Holmberg kertovat yksityiskohtia – kummallisiakin sellaisia – presidentin tehtävistä. Miksi presidentti voi armahtaa rikollisia? Kuinka paljon presidentti tienaa? Voiko presidentti saada potkut? Muun muassa näihin kysymyksiin saat vastauksen.Lue lisää: Mitä se edes tekee, häh? Tämä juttu näyttää hyvin selvästi, miksi meillä on presidenttiPresidenttiehdokkaat paljastavat arvonsa – vertaa itseäsi heihinAvaa kuvien katselu Kuva: Asmo Raimoaho / YleTasavallan presidentti on ennen kaikkea ulko- ja turvallisuuspolitiikan johtaja, mutta suomalaiset odottavat häneltä myös arvojohtajuutta. Tässä jutussa voit testata, kenen arvomaailma vastaa eniten omaasi – ja kuka edustaa sinulle vieraimpia arvoja.Lue lisää: Testaa, kuinka hyvin omat arvosi vastaavat presidenttiehdokkaiden arvoja: vastaukset voivat yllättääRaati arvioi ehdokkaiden ruotsin kielen taidotAvaa kuvien katseluLi Andersson puhuu äidinkielenään ruotsia, ja se kuuluu hänen ruotsin osaamisessaan. Kuva:  Antti Haanpää / YleKoska presidentti johtaa ulkopolitiikkaa, myös hänen kielitaidollaan on merkitystä. Osalla presidenttiehdokkaista on kielipelissä etulyöntiasema. Svenska Ylen raati arvioi ehdokkaiden ruotsin taidot.Lue lisää: Kaksi on täysiä kymppejä, yksi saa tylyn viitosen – raati arvioi ehdokkaiden ruotsin kielenJoku heistä on pian maan ykköspuolisoAvaa kuvien katseluPresidenttiehdokkaiden puolisot: Kirsi Aaltola, Merja Rehn, Antonio Flores, Juha Mustonen, Hilla Halla-aho, Suzanne Innes-Stubb, Juha Pursiainen, Jasmine Pajari ja Roope Knapp. Kuva: Mimmi Nietula / Yle, Markku Pitkänen / Yle, Mikko Koski / Yle, Berislav Jurišić / Yle, Jaani Lampinen / Yle ja Kimmo Brandt / AOPPresidentin puolison pesti on arvokas, vaikka hänellä ei virallista asemaa olekaan. Tapasimme lähes kaikki presidenttiehdokkaiden puolisot, joista moni ei ole juuri esiintynyt aiemmin julkisuudessa.Lue lisää: Esittelemme presidenttiehdokkaiden puolisot – Flores haaveilee vielä lapsesta, Innes-Stubb pohtii oman uransa jatkoaRaati arvioi, mitä vaalipotretit paljastavat presidenttiehdokkaistaAvaa kuvien katseluPresidentinvaalien vaalijulisteita Helsingin Pasilassa. Kuva: Silja Viitala / YleLähes kaikki ehdokkaat hymyilevät vaalikuvissaan, tummansininen väri hallitsee. Asiantuntijoista ja opiskelijoista koottu raati analysoi presidenttiehdokkaiden vaalipotretit.Lue lisää: Raati arvioi, mitä vaalipotretit paljastavat presidenttiehdokkaista – yksi kuva mietitytti monia
</article>
<article name="Presi­dent­tieh­dok­kaiden viimeinen rutistus päättyi vaali­mak­ka­roihin, soppatykkiin ja uteliaisiin kansalaisiin" href="https://yle.fi/a/74-20071643">
Helsingin Narinkkatorilla oli lauantaina aistittavissa jopa jonkinlaista vaalihuumaa, kun useat presidenttiehdokkaat piipahtivat siellä tapaamassa äänestäjiä. Ehdokkaiden puheille riitti pyrkijöitä viimeisenä kampanjapäivänä ennen sunnuntain ensimmäistä vaalikierrosta.Narinkkatorilla kansalaisia tapasi muun muassa kokoomuksen presidenttiehdokas Alexander Stubb. Hänen mielestään myös viime hetken tapaamisilla on merkitystä äänestäjille. Omaa oloaan ehdokas kuvaili seesteiseksi vaikka takana on viiden kuukauden tiivis kampanjointi.Kokoomuksen presidenttiehdokas Alexander Stubb kertoo viimeisen kampanjointipäivän tunnelmistaan.Samassa paikassa päivysti myös perussuomalaisten presidenttiehdokas Jussi Halla-Aho. Hänen puheilleen oli ajoittain jopa tunkua, kun ihmiset halusivat kertoa ajatuksistaan tai ottaa ehdokkaan kanssa selfieitä.Perussuomalaisten ehdokas Jussi Halla-aho kertoo, mikä häntä erityisesti ilahdutti vaalitapahtumissa.Valitsijayhdistyksen (vihr.) presidenttiehdokas Pekka Haavisto parkkeerasi kampanjabussinsa muun muassa Vihdin Nummelaan. Hän kuvaili kuukausia kestänyttä vaalikentillä kiertelyä hyväksi kokemukseksi ja kehui varsinkin ihmisten hyviä kysymyksiä, joilla ehdokkaita on haastettu.Valitsijayhdistyksen (vihr.) ehdokas Pekka Haavisto muistelee erityisen mieleenpainuvaa kohtaamista kampanjamatkallaan Lapissa.Valitsijayhdistyksen ja keskustan ehdokas Olli Rehn vakuutti jaksavansa kampanjoida tarvittaessa vielä seuraavat kaksi viikkoa. Helsingin keskustan vaalitoimistollaan piipahtanut Rehn kertoi kiertäneensä ihmisiä tapaamassa ympäri Suomea.Valitsijayhdistyksen ja keskustan ehdokas Olli Rehn kertoo missä kaikkialla hän on kampanjoidessaan käynyt.Vasemmistoliiton presidenttiehdokas Li Andersson oli valinnut viimeisen kampanjapäivän yhdeksi pysähtymispaikakseen Vantaan Tikkurilan. Soppatykki houkutteli syöjiä tasaiseen tahtiin ja uskaltautuivatpa rohkeimmat myös puheille ehdokkaan kanssa.Vasemmistoliiton presidenttiehdokas Li Andersson kertoo, mitä hän aikoo tehdä viimeisen kampanjapäivän iltana.Kampanjoinnin sydämeksi muodostuneella Helsingin Narinkkatorilla moni lauantain ostoskierroksella oleva pysähtyi syömään vaalimakkaraa ja jutustelemaan SDP:n presidenttiehdokas Jutta Urpilaisen kanssa. Urpilainen pitää äänestäjien kanssa käytyjä keskusteluja tärkeinä.SDP:n presidenttiehdokas Jutta Urpilainen kertoo, mikä hänen mielestään on näissä vaaleissa ollut erilaista kuin muissa vaaleissa.Narinkkatorilla kampanjoi myös kristillisdemokraattien presidenttiehdokas Sari Essayah. Hän kertoo ihmisten tulleen luokseen juttelemaan paitsi päivän politiikasta myös turvallisuusasioista.Kristillisdemokraattien ehdokas Sari Essayah tapasi paljon ihmisiä, jotka eivät vielä olleet äänestäneet.Torille oli parkkeerattu myös Liike Nytin ehdokkaan Harry Harkimon vaalirekka. Harkimo kertoi, että rekalla on käynyt mukavasti äänestäjiä juttusilla. Ehdokas itse on jo valmis lopettelemaan pitkään jatkunutta kampanjointia.Liike Nytin ehdokas Harry Harkimo paljasti, mitä aikoo tehdä illalla.Ensimmäistä kertaa vaalikampanjaa tehnyt valitsijayhdistyksen Mika Aaltola piti kokemusta kansalaisten tapaamisista innostavana. Myös Aaltola vastaili viimeisenä kampanjapäivänä ihmisten kysymyksiin Narinkkatorilla.
</article>
<article name="Tunteet kuumenivat viimeisessä presi­den­tin­vaa­li­tentissä – Harkimo: ”Pyydän Liltä anteeksi”" href="https://yle.fi/a/74-20071678">
Tunteet kuohuivat Opetusalan ammattijärjestö OAJ:n järjestämässä keskustelupaneelissa Educa-messuilla, kun presidenttiehdokkaat kohtasivat viimeisessä yhteisessä tentissään. Paneelissa keskusteltiin muun muassa sivistyksen merkityksestä Suomelle. Paikalla olivat kaikki yhdeksän presidenttiehdokasta.Presidenttiehdokkaat Li Andersson ja Harry Harkimo kävivät tilaisuudessa kiivaan keskustelun lukutaidosta.Andersson piti lukemista puolustavan puheenvuoron, jossa hän muun muassa korosti lukutaidottomuuden uhkaa demokratialle. Anderssonin mukaan lapsia tulee tukea lukemisessa läpi koulutien.Harkimo nosti esiin erimielisyytensä Anderssonin kanssa ja korosti, että on paljon lukihäiriöisiä, joille kuunteleminen on ainoa mahdollisuus tiedon saamiseen.– Olen huomannut, että Li ei arvosta niitä, joilla on lukihäiriö, Harkimo täräytti.Harkimo lisäsi, että ei ikinä unohda sitä, kun Andersson nauroi hänelle eduskunnassa.Andersson tarttui nopeasti Harkimon väitteeseen toteamalla, että ei ole hänelle eduskunnassa nauranut.– Tuo on erittäin loukkaavaa puhetta Hjallis. Et sinäkään voi sanoa muille ihmisille mitä vaan, Andersson vastasi.Lisäksi hän korosti, että opetuksessa on kyse siitä, että jokaiselle löydetään sopiva tapa oppia.Keskustelupaneelin juontaja Anna-Stina Nykänen veti väittelyä yhteen.– Näemme, miten vaikeaa on olla loukkaamatta toisia ihmisiä. Jopa presidenteillä ja maailman huippujohtajilla on herkät kohtansa, Nykänen sanoi.Hetkeä myöhemmin Harkimo pyysi Anderssonilta anteeksi.– Pyydän Liltä anteeksi. Sanoin liian jyrkästi tämän asian, arvostan sinua todella paljon. Olet ihana tyyppi, vaikka et ajattele politiikasta yhtään samalla tavalla kuin minä. Mä tykkään susta, Harkimo totesi.– Samat sanat, arvostan sitä, Andersson vastasi.
</article>
<article name="New York Times: Gaza-sopimus keskeyttäisi taistelut viikoiksi – neuvottelijat ”varovaisen optimistisia”" href="https://yle.fi/a/74-20071695">
Pariisissa on sunnuntaina määrä neuvotella Gazan sotaa koskevasta merkittävästä sopimusluonnoksesta, josta on väännetty viime päivien ajan Yhdysvaltojen johtamissa neuvotteluissa Israelin ja Hamasin välillä.The New York Times kertoo, että alustavan luonnoksen mukaan Israel keskeyttäisi taistelunsa Gazassa noin kahdeksi kuukaudeksi ja vastineeksi Hamas vapauttaisi reilut sata panttivankia, jotka se se kaappasi Gazaan lokakuussa.Vaikka neuvotteluosapuolten välillä on yhä merkittäviä erimielisyyksiä, ovat neuvottelijat varovaisen optimistisia lopullisen sopimuksen syntymisestä, kertovat amerikkalaislähteet New York Timesille. Sopimus voitaisiin lehden mukaan sinetöidä seuraavan kahden viikon kuluessa.Yhdysvaltain presidentti Joe Biden keskusteli perjantaina puhelimitse sopimusluonnoksesta Egyptin ja Qatarin johtajien kanssa. Kyseiset maat ovat toimineet välittäjinä Israelin ja Hamasin neuvotteluissa.Avaa kuvien katseluHamasin kaappaamien panttivankien omaisia mielenosoituksessa Tel Avivissa. Kuva: Abir Sultan / EPASopimuksen ensimmäisessä vaiheessa taistelut lopetettaisiin Gazassa noin 30 päivän ajaksi ja Hamas vapauttaisi panttivankeina pitämänsä naiset, iäkkäät sekä haavoittuneet. Tänä aikana Hamas ja Israel neuvottelisivat sopimuksen toisen vaiheen yksityiskohdista. Sopimuksen toisessa vaiheessa tulitauko jatkuisi yhä Gazassa noin 30 päivän ajan ja Hamas vapauttaisi panttivangeiksi ottamansa israelilaiset miespuoliset siviilit sekä israelilaissotilaat.Lisäksi sopimukseen kuuluisi palestiinlaisvankien vapauttamisia israelilaisista vankiloista sekä humanitäärisen avun lisäämistä Gazaan.Hamas-terroristijärjestö surmasi noin 1 200 ihmistä hyökätessään Israeliin lokakuun 7. päivä. Lisäksi järjestö otti noin 240 panttivankia. Israelin kostotoimissa Gazaan on sittemmin kuollut yli 25 000 ihmistä, joista suurin osa on naisia ja lapsia, sanoo Hamasin alainen Gazan terveysjärjestö. Ei ole tiedossa, kuinka moni Gazassa kuolleista on Hamasin taistelijoita.Lyhytkestoisen tulitauon aikana marraskuussa Israel vapautti noin 250 palestiinalaisvankia ja Hamas puolestaan vapautti noin sata panttivankia.Israelista Hamasin lokakuussa kaappaamista panttivangeista 136:n uskotaan olevan yhä Gazassa. Noin parinkymmenen heistä uskotaan menehtyneen.
</article>
<article name="Yksi ihminen kuoli omako­ti­ta­lo­palossa Espoossa" href="https://yle.fi/a/74-20071696">
Espoossa yksi ihminen on kuollut omakotitalopalossa, kertoo Länsi-Uudenmaan pelastuslaitos. Päivystävän palomestarin mukaan palava rakennus on tuhoutumassa käytännössä täysin.Palomestarin mukaan sammutustyöt kestänevät koko yön. Alkuyöstä sammutustöissä oli neljä yksikköä, kun enimmillään palopaikalla oli ollut 13 yksikköä.Palo ei ollut alkuyöstä vaarassa levitä ympäristöön, mutta savua kerrottiin leviävän alueelle. Palomestari suositteli laittamaan ilmanvaihtokoneet kiinni, jos on havaittavissa savunhajua.Hätäkeskus sai ilmoituksen rakennuspalosta Veininkadulla lauantai-iltana. Palomestarin mukaan ilmoituksen teki naapuri.Pelastuslaitos ei kommentoinut sunnuntain vastaisena yönä tulipalossa menehtyneen ikää tai sukupuolta, eikä sitä oliko hän mahdollisesti omakotitalon asukas.Pelastuslaitos ja poliisi selvittävät palon syttymissyytä.
</article>
<article name="Suomessa valmistettu maailman suurin risteilyalus lähti neitsyt­ris­tei­lylleen Karibialle" href="https://yle.fi/a/74-20071697">
Suomessa valmistettu maailman suurin risteilyalus Icon of the Seas on lähtenyt neitsytristeilylleen.Alus lähti matkaan Yhdysvalloissa Floridan osavaltiossa Miamissa sijaitsevasta kotisatamastaan sunnuntaina alkuyöstä Suomen aikaa. Alus viettää viikon Karibianmerellä ennen kuin se palaa takaisin kotisatamaansa.Telakkayhtiö Meyer Turku kuvaili lauantaina Facebook-sivullaan yhtiön rakentaneen aluksen pala palalta ja odottavan innolla, kun laiva pääsee elementtiinsä Karibialla.Royal Caribbean International -varustamon operoima Icon of the Seas on 365 metriä pitkä ja alukseen mahtuu enimmillään 7 600 matkustajaa ja 2 350 miehistön jäsentä. Kaikkiaan alukseen mahtuu siis lähes 10 000 ihmistä.Avaa kuvien katseluIhmiset seurasivat Miamissa, kun Icon of the Seas lähti neitsytmatkalleen Karibialle sunnuntaina alkuyöstä Suomen aikaa. Kuva: Marco Bello/ AFP/LehtikuvaSisävesiputous ja ennätyksellinen vesipuistoVarustamo suitsuttaa verkkosivuillaan muun muassa alukselta löytyvää vesipuistoa, jonka kerrotaan olevan suurin vesipuisto merillä. Altaita vesipuistossa on kaikkiaan seitsemän ja näihin lukeutuva Royal Bay on varustamon mukaan puolestaan suurin merillä liikkuva uima-allas. Vesipuistossa on myös ensimmäinen risteilyalukselta löytyvä vapaan pudotuksen liukumäki.Lisäksi alukselta löytyy muun muassa merten suurin jääareena.Aluksen sisätiloihin on Independent-lehden mukaan myös rakennettu liki 17 metriä korkea vesiputous, ja alusta verrataan Eiffel-torniin, jonka Icon of the Seas voittaa pituudessa.Pituutensa puolesta Turussa rakennettu alus vei suurimman risteilijän tittelin Royal Caribbeanin hieman pienemmältä Wonder of the Seas -alukselta.Messi mojautti mammuttia samppanjapullollaKaikkiaan kaksi miljardia dollaria maksanut Icon of the Seas kastettiin tiistaina.Pohjois-Amerikan MLS-liigassa pelaavaa Inter Miamia tätä nykyä edustava argentiinalainen jalkapallon supertähti Lionel Messi sai kunnian painaa nappia, joka lähetti samppanjapullon törmäyskurssille laivan keulan kanssa.Kovasta kansainvälisestä suitsutuksesta huolimatta Icon of the Seas on herättänyt myös huolta. Yhtiö on sanonut, että risteilijä olisi valtavasta koostaan huolimatta ympäristöystävällisempi kuin jotkut pienemmät risteilyalukset. Yhtiön mukaan alusta muun muassa pyöritetään ympäristöystävälliseksi kuvaillulla nesteytetyllä maakaasulla (LNG).Friends of the Earth -kansalaisjärjestö on kuitenkin listannut Royal Caribbeanin vuonna 2022 suurista risteily-yhtiöistä saastuttavimpien joukkoon. Aktivistit ovat syyttäneet Royal Caribbeania viherpesusta.
</article>
<article name="Maailmankuulu Youtube-tähti julkaisi videon Suomesta – MrBeastin ryhmä kehuu vuolaasti luksussaarta Lapissa" href="https://yle.fi/a/74-20071693">
Yksi maailman kuuluisimmista Youtube-tähdistä MrBeast eli James Stephen ”Jimmy” Donaldson on julkaissut videon, jossa vieraillaan Suomessa. Videolla MrBeastin ryhmän jäsenet käyvät luksussaarella Lapissa.Kyseessä on Xwander Nordic -nimisen yrityksen majoituspaikka Inarissa.Donaldson ei itse ole matkalla mukana, mutta Inarin vierailulla on hänen ryhmästään muun muassa Karl Jacobs, jonka omalla kanavallaankin on yli neljä miljoonaa tilaajaa.Videolla ryhmä siirtyy saarelle ilmatyynyaluksilla, majoittuu lasi-igluissa, ihailee revontulia, nauttii viiden tähden lappilaisen aterian ja käy koiravaljakon kyydissä.Videolla kuullaan myös lyhyt pätkä suomen kieltä ruokia esittelevän työntekijän suusta, mille Jacobs repeää nauramaan.– Olemme todella iloisia siitä, miten hyvin projekti onnistui haasteellisissa olosuhteissa ja aikataulussa, kertoo tuotantoa Lapissa avustaneen ja isännöineen yrityksen edustaja Joni Kautto Xwanderin tiedotteessa.Videon yhteydessä mainostetaan myös suomalaisen Kitka Gamesin Stumble Guys -mobiilipeliä, johon MrBeastin kanssa on yhteistyössä tehty oma kenttä.Miljoonien katsojien yleisöAvaa kuvien katseluVaikka MrBeast ei henkilökohtaisesti vieraillut Suomessa, on hänen kanavallaan satojen miljoonien yleisö. Kuva: Greg Grudt/UPI/Shutterstock/All Over PressMrBeastin Youtube-kanavalla on yli 235 miljoonaa tilaajaa, mikä on toiseksi eniten maailmassa. Hänen videoissaan on tunnuksenomaista massiiviset tempaukset.MrBeast muun muassa järjesti 456 henkilölle tosielämän Squid Game -kilpailun, joka pohjautui vuoden 2021 hittisarjaan. Voittaja sai palkinnoksi 456 000 dollaria.Tuore Lapissa kuvattu pätkä on osa videota, jossa MrBeastin ryhmä vierailee erihintaisilla yksityisillä saarilla. Halvin saari on yhden dollarin arvoinen, kun taas kallein on 250 miljoonaa dollaria. Suomalainen saari on videon mukaan arvoltaan 5 miljoonaa dollaria eli noin 4,6 miljoonaa euroa.MrBeastin ryhmän vierailusta Lapissa tiedettiin jo viime vuoden lopulla, kun hänen Instagram-tililtään julkaistiin video porokyydistä.
</article>
<article name="Rankkasade tuhosi ravintolan perustuksia myöten – mitä jos sama tapahtuu uudelleen, huolehtii ravin­to­loitsija" href="https://yle.fi/a/74-20071558">
– Kyllä sen aamun muistaa, eikä varmaan ihan äkkiä unohdakaan, toteaa kotkalaisen ravintola For Youn ravintoloitsija Yrjö Piirainen.On kulunut noin viisi kuukautta siitä, kun hänen ravintolansa joutui veden valtaan. Rankkasateen aiheuttama tulva kadulla valutti vettä ravintolaan ja tuhosi lähes kaiken. Ehjäksi jäivät vain baaritiski, yläkerran vessat, viinavarasto ja esiintymislava.Vettä satoi rajuimmillaan yli 20 millimetriä tunnissa.Avaa kuvien katselu”Aika hurjaa”, luonnehtii Ravintoloitsija Yrjö Piirainen tuntemuksiaan, kun ensimmäisen kerran näki ravintolan alakerran vesivahingon jälkeen.   Kuva: Maija Tuunila / YleRavintolan alakerrassa, jossa vesi nousi pahimmillaan puolen metrin korkeuteen, joudutaan yhä liikkumaan puhelimen taskulampun varassa. Siellä sijaitsivat muun muassa saunatilat, toimisto ja keittiö.– Kaikki on viety täältä pois kaatopaikalle, Piirainen toteaa.Myös kolme senttimetriä paksu kivilattia piti poistaa sekä ylä- että alakerrasta vesivahinkojen vuoksi.Kaiken kaikkiaan Yrjö Piirainen arvioi, että vahingot nousevat satoihin tuhansiin euroihin ja tonttivaurioiden kanssa jopa miljoonaan euroon.Avaa kuvien katseluRavintolan yläkerta on saatu viiden kuukauden jälkeen kuivaksi, mutta remontin aikataulusta ei vielä ole tietoa. Kuva: Maija Tuunila / Yle”Tapahtuuko tämä uudestaan”Ravintolan yläkerta on kuluneiden kuukausien aikana saatu kuivattua, mutta kellarikerros ei ole vieläkään täysin kuiva. Syy sille selvisi vasta pari viikkoa sitten.– Eräs yritys kävi kameran kanssa kuvaamassa salaojat ja sadevesiviemärit. Kävi ilmi, että käytännössä kaikki niistä ovat sortuneet tulvaveden painosta, Piirainen kertoo.Hänen mukaansa edessä saattaa olla uuden viemäristön rakentaminen, mutta on vielä epäselvää, kuka niin ison rakennusprojektin maksaisi. Vakuutusyhtiön kanssa ei onneksi ole ollut ongelmia.Avaa kuvien katseluKellarin kolme senttimetriä paksu kivilattia poistettiin piikkaamalla. Siitä on jäänyt jälkiä betonilattiaan. Kuva: Maija Tuunila / YlePiirainen ei ole laskenut, miten paljon rahaa hän on menettänyt, kun ravintola on ollut suljettuna elokuusta lähtien. Hän on kuitenkin luottavainen yhtiönsä puolesta.– Olemme vain tyytyväisiä, että yhtiö selviää. Ilman sitä vakuutusta emme olisi tässä enää, vastaa Piirainen.Yrjö Piiraisen mukaan elokuisen vesivahingon jälkeen hän haluaisi selvittää, kuka tulvimisesta on vastuussa.– Kaikkein eniten mietityttää se, että tapahtuuko tämä uudestaan.
</article>
<article name="Avustus­järjestö ei voi toimia Gazassa ilman yhteyksiä Hamasiin, sanoo professori" href="https://yle.fi/a/74-20071675">
YK:n palestiinalaispakolaisten avustusjärjestö UNRWA:n rooli on ollut Gazassa keskeinen muun muassa suojan tarjoajana ja avun välittäjänä, kertoo Lähi-idän tutkimuksen professori Hannu Juusola Helsingin yliopistosta.Ulkomaankauppa- ja kehitysministeri Ville Tavio (ps.) kertoi aiemmin tänään, että Suomen rahoitus UNRWA:lle keskeytetään tilapäisesti. Rahoituksen keskeytys liittyy syytöksiin UNRWA:n työntekijöiden osallisuudesta Hamasin terrori-iskuun Israelia vastaan. UNRWA on kertonut erottaneensa useita työntekijöitä, joita Israel on syyttänyt osallistumisesta äärijärjestö Hamasin lokakuussa Israeliin tekemään hyökkäykseen. Järjestö on aloittanut myös tutkinnan asiasta.Juusolan mukaan Suomi näyttää noudattavan Yhdysvaltojen ja Israelin linjaa. Yhdysvaltojen lisäksi ainakin Kanada, Britannia, Australia ja Italia ovat kertoneet rahoituksen keskeyttämisestä.Tietoa ei ole, minkä pituisesta ajasta rahoituksen keskeyttämisessä on kysymys. Juusolan mukaan aika on palestiinalaisten kannalta merkittävin tekijä.Hän kertoo, että Gazassa ei UNRWA:n lisäksi ole juurikaan muuta siviileihin kohdistuvaa avustustoimintaa. Terveydenhuolto sekä koulutus- ja sosiaalipalvelut ovat olleet alueella järjestön varassa.– On täysin selvää, että jos tämä tilanne jatkuu, se vaikeuttaa gazalaisten asemaa ja pahentaa karua tilannetta entisestään, Juusola sanoo.Selvää ei ole myöskään se, mitä pitäisi tapahtua, jotta rahoitusta jälleen jatkettaisiin. UNRWA:n työntekijöiden syytösten selvittäminen on vielä auki eikä niistä ole konkreettista tietoa.– Onko kyseessä poliittinen näpäytys, jolla pyritään painostamaan tutkimuksia vai jatkuuko tilanne pidempään, Juusola pohtii.Hän toivoo, että Suomi palauttaa rahoituksen, jos selvitykset etenevät, sillä tilanne lisää syyttömien kärsimystä alueella.Yhteys Hamasiin on avustustoiminnan kannalta välttämätönUNRWA ei voi toimia alueella ilman yhteyttä Hamasiin. Juusolan mukaan mikään avustusjärjestö ei voi toimia ilman kytköksiä tahoon, joka aluetta hallinnoi tai hallitsee. Hamas on hallinnut Gazaa vuodesta 2007 lähtien.Sama pätee hänen mukaansa UNRWA:n toimintaan kaikilla muillakin alueilla.– UNRWA on keskeinen palveluntuottaja palestiinalaisille, vaikka Israel onkin tyypillisesti julkisuudessa arvostellut ja vaatinut sen lopettamista, Juusola sanoo.Hänen mukaansa Israel on usein pöydän alla sallinut ja kannustanut UNRWA:n toimintaa, sillä se vie Israelilta vastuuta miehittämänsä väestön koulutuksesta ja huolehtimisesta. Kansainvälisen oikeuden puitteissa huolehtiminen kuuluu miehittäjälle, sanoo Juusola.
</article>
<article name="Ministeri Tavio: Suomi keskeyttää pales­tii­na­lais­pa­ko­laisten avustus­järjestö UNRWA:n rahoittamisen" href="https://yle.fi/a/74-20071666">
Suomen rahoitus YK:n palestiinalaispakolaisten avustusjärjestölle UNRWA:lle keskeytetään tilapäisesti, kertoo ulkomaankauppa- ja kehitysministeri Ville Tavio (ps.) viestipalvelu X:ssä.Tavio kirjoittaa, että syytökset UNRWA:n 12 työntekijän osallisuudesta Hamasin 7.10. terrori-iskuun Israelia vastaan ovat hyvin vakavia.– Odotamme riippumatonta ja perinpohjaista selvitystä. Suomen linja on, että Hamasia hyödyttäviä tukia ei makseta.Suomella on UNRWA:n kanssa nelivuotinen humanitaarisen avun sopimus vuosille 2023–2026, suuruudeltaan viisi miljoonaa euroa vuodessa, kertoo ulkoministeriö tiedotteessaan.– Suomen rahaa ei saa mennä Hamasille eikä muille terroristeille euroakaan. Epäilys tuensaajan työntekijöiden osallisuudesta terrori-iskuun johtaa tuen keskeytykseen. Tapaus täytyy selvittää perusteellisesti, ministeri Tavio linjaa tiedotteessa.UNRWA on kertonut erottaneensa useita työntekijöitä, joita Israel on syyttänyt osallistumisesta äärijärjestö Hamasin lokakuussa Israeliin tekemään hyökkäykseen. Järjestö on aloittanut myös tutkinnan asiasta.UNRWA:n johtajan Philippe Lazzarinin mukaan päätös tehtiin, jotta järjestön kyky toimittaa humanitaarista apua voidaan turvata.UNRWA (The United Nations Relief and Works Agency for Palestine Refugees) on YK:n alainen humanitaarinen järjestö, jonka tehtävä on tuottaa palestiinalaispakolaisten peruspalvelut, kuten koulutus, terveydenhoito ja sosiaalipalvelut. UNRWA työllistää ulkoministeriön mukaan noin 28 000 palestiinalaista.Lisää maita keskeyttää avustuksenAlankomaat, Britannia ja Italia ilmoittivat lauantaina keskeyttävänsä UNRWA:n rahoituksen väliaikaisesti.– Liittolaiset ovat tehneet samanlaisen päätöksen. Olemme sitoutuneet toimittamaan humanitaarista apua palestiinalaisille samalla suojellen Israelin turvallisuutta, kirjoitti ulkoministeri Antonio Tajani viestipalvelu X:ssa.Aiemmin päivällä samanlaisen ilmoituksen antoivat myös Kanada ja Australia.– Kiittelemme UNRWA:n nopeaa toimintaa erottamisissa ja tutkinnan aloittamisessa, Australian ulkoministeri Penny Wong sanoi.Lauantai-iltana myös Saksa ilmoitti keskeyttävänsä rahoituksensa UNRWA:lle.Maat ovat tehneet päätöksiä UNRWA:n rahoittamisen väliaikaisesta keskeyttämisestä sen jälkeen, kun Yhdysvallat perjantaina ilmoitti keskeyttävänsä rahoituksen.Israel sanoo, että sen tavoitteena on lopettaa UNRWA:n toiminta Gazassa kokonaan sodan päätyttyä.AFP, ReutersJuttua täydennetty kello 13:56 ulkoministeriön tiedotteella.Päivitetty kello 22.54: Lisätty Saksan ilmoitus rahoituksen keskeyttämisestä UNRWA:lle.
</article>
<article name="Niko Kytösaho kirjoitti kesällä itselleen tavoitelapun ja piti siitä kiinni – valmentaja kertoi napakasti kantansa juhlista" href="https://yle.fi/a/74-20071694">
Niko Kytösaho on tällä kaudella hypännyt vain kolme kertaa mäkihypyn maailmancupin pisteille, ja näistä kaksi kertaa vain niukasti. Siksi hänen venymisensä seitsemänteen sijaan Kulmin lentomäen MM-kisoissa oli iso yllätys. Tavallaan se oli yllätys Kytösaholle itselleenkin.– Viimeaikaisten kisojen perusteella en osannut tällaista ajatella, mutta toukokuussa kirjoitin lapulle, että tavoitteenani on olla lentomäen MM-kisoissa top-kympissä, Kytösaho sanoi Yle Urheilulle.– Se on ollut koko vuoden tavoitteena, ja se toteutui. Mutta talvi on ollut niin vaikea, että en viime aikoina ole tähän uskonut.Kytösaho pääsi avaamaan kisan perjantaina päivänä pisimmällä hypyllä, 232,5-metrisellä, ja pystyi pitämään sijoituksensa samana kahdella seuraavallakin kierroksella. Kytösahon mukaan tuohon pisimpään loikkaan purkautui paljon.– Tämä on ylivoimaisesti paras kisa, minkä olen ikinä hypännyt ja se sattui vielä MM-kisoihin. Tavallaan sen pisimmän hypyn jälkeen oli vain sairaan siistiä hypätä, nauttia fiiliksestä ja lentämisestä. Lopputulos oli sitten sen mukainen.Ei tarvitse enää arvuutella tasoaKulmissa ei vaikeiden tuuliolojen takia päästy hyppäämään kuin kolme kierrosta. Tämä harmitti Kytösahoa, joka olisi halunnut vain hypätä. Hyppääjät joutuivat odottamaan hyppylupaa neljän ja puolen tunnin ajan, mutta lopulta tuuliolot olivat suhteellisen tasapuoliset.Kytösahon sijoitus on paras suomalaistulos lentomäen MM-kisoissa 16 vuoteen. Vuonna 2008 Janne Ahonen sijoittui noissa karkeloissa kolmanneksi. Kytösaho myöntää, että hän saa tästä tuloksesta paljon itseluottamusta.– Näkee, että tasoni on noinkin kova. Se, että pystyin tekemään hyvän hypyn kolme kertaa putkeen kisatilanteessa, hän totesi.– Nyt ei tarvitse arvuutella, että riittääkö oma taso vai ei. Se on nyt tuolla tasolla. Nyt lähdetään nauttimaan tästä ja jatkamaan samaa rataa. Toivottavasti saan pidettyä tasoni tästä eteenpäin tässä.Päävalmentaja linjasi juhlimisenAikaisemmin suomalaiset mäkihyppääjät olisivat saattaneet juhlia onnistumisia kesken kisaviikonlopun, mutta nykyään joukkueessa on toisenlainen tahti. Kun Yle Urheilu kysyi Kytösaholta, aikooko hän juhlia saavutustaan tänään, ehti päävalmentaja Lauri Hakola huutaa taustalta vastaukseksi 'ei!', ennen kuin Kytösaho sai suunvuoron.– Katsotaan, tänään nyt ei ainakaan, hän naurahti.– Meillä on huomenna vielä tärkeä päivä joukkuekisassa. Katsotaan keksitäänkö huomenna jotain, mutta tänään menee ihan saunomishommiin ja huiliin.
</article>
<article name="Niko Kytösaho mahtavaan urotekoon lentomäen MM-kisoissa – Janne Ahonen kertoo, miksi ex-lapsitähti onnistui nyt" href="https://yle.fi/a/74-20071688">
Suomalaismäkihyppääjä Niko Kytösaho oli huippuvireessä lentomäen MM-kisoissa Itävallan Kulmissa. Avauspäivän jälkeen seitsemäntenä ollut 24-vuotias suomalainen pysyi samalla sijalla myös viimeisenä päivänä.Tuuliolosuhteiden takia kisa typistyi neljän kierroksen sijaan kolmen kierroksen kisaksi. Kytösaholla ei ollut viimeisen hyppynsä aikana mikään paras tuulirako, mutta hän pystyi silti tälläämään niihin oloihin hienon 215-metrisen siivun.Maailmanmestaruutta juhli kotiyleisön suosikki Stefan Kraft. Hopea meni Saksan Andreas Wellingerille ja pronssi Slovenian Timi Zajcille.Suomalaisittain kyse on todellisesta huippusijasta, sillä edellisen kerran suomalaiset ovat pärjänneet lentomäen MM-kisoissa paremmin 2008. Tuolloin kokonaispanos oli huima, sillä Janne Ahonen oli kolmas, Janne Happonen viides ja Harri Olli kuudes.Niko Kytösaho upeasti seitsemäs lentomäen MM-kisoissa.Kunnioitus toi rentoudenNykyään Yle Urheilun asiantuntijana vaikuttava mäkilegenda Ahonen muistuttaa Kytösahon tasaisista suorituksista viikonlopun aikana. Perjantaina hän tinttasi koko päivän pisimmän hypyn, 232,5 metriä.Kytösahon alkukausi on ollut muiden suomalaisten tavoin kokonaisuudessaan vaikea. Ahonen huomauttaa lentomäkihyppäämisen erikoisominaisuudesta.Lentomäessä ikään kuin ”kunnioitetaan enemmän mäkeä”, minkä takia maltti säilyy paremmin.– Nikolla on ollut kiire lentämään, eikä hän ole malttanut tehdä kunnolla työntöä keulalla. Lentomäkihyppääminen on kuitenkin edelleen harvinaista herkkua. Siinä kunnioitetaan mäen kokoa, vauhtia ja voimia.– Ei lähdetä niin yrittämään ja intoilemaan. Kaikki asiat tulevatkin helpommin selkärangasta, Ahonen kertoo.Avaa kuvien katseluNiko Kytösaho muistetaan kovana juniorilupauksena. Kuva: EPA-EFEJuniorilupaus ei ole iällä pilattuKytösaho muistetaan juniorilupauksena, josta on kuiskittu jo tämän ollessa vain 14-vuotias. Suomalaishyppääjä ei ole edelleenkään iällä pilattu, sillä hän on 24-vuotias.Ahonen uskoo, että lentomäestä löytynyt maltti ja rentous näkyvät loppukaudesta myös tavallisissa mäkikisoissa. Sunnuntaina Kulmissa hypätään joukkuekisa, josta Kytösaho voi ammentaa lisää onnistumisia.– Luulen, että kun tullaan takaisiin normaalimäkiin, ahaa-elämys on löytynyt. Hän pystyy malttamaan keulan päällä jatkossakin, Ahonen tuumii.Ahonen ei pidä Kytösahoa varsinaisena lentomäkispesialistina. Hän muistuttaa, että esimerkiksi Eetu Nousiainen loisti muutama vuosi sitten Obertsdorfin lentomäkikisassa ollen kahdeksas.Nyt hän ei selvinnyt 30 parhaan joukkoon.– Välillä se ahaa-elämys voi löytyä, kun on erilainen ilmapiiri, Ahonen lisää.Kytösahon onnistuminen on tärkeä positiivinen sytyttäjä etenkin koko suomalaiselle miesmäkihypylle. Jo monen vuoden ajan onnistumiset ovat olleet harvassa, etenkin arvokisoissa.– Sijoitus kymmenen parhaan joukkoon on kovaa valuuttaa. Pitää tehdä oikeita asioita ja moni asia on tuuristakin kiinni. Nyt vasta yksi sellainen on saatu, mutta toivotaan saman menon jatkuvan tulevaisuudessakin.Korjaus kello 19.41: Kytöahon sijoitus oli paras suomalaissuoritus lentomäen MM-kisoissa 16 vuoteen. Ingressissä luki alun perin 14 vuoteen.
</article>
<article name="Turkki tutkii sotilaskoneen läheltä piti -tilannetta – katso hätkähdyttävä video" href="https://yle.fi/a/74-20071682">
Turkin viranomaiset selvittävät vaaratilannetta, joka sattui ilmavoimien kuljetuskoneelle torstaina Kayserissa Keski-Turkissa.Ilmavoimien C-160-kuljetuskone joutui tekemään suunnittelemattoman hätälaskun kesken harjoituslennon. Kone joutui vaikeuksiin noustuaan ilmaan ilmavoimien lentotukikohdasta.Koneen sinnittely matalalla suurkaupungin yllä säikäytti ihmisiä. Sosiaalisessa mediassa on jaettu lukuisia videoita matalalla kohti lentokenttää palaavasta koneesta.Turkin ilmavoimien mukaan lentäjät ja muu miehistö olivat hätälaskun jälkeen kunnossa. Ilmavoimien mukaan kone kärsi pieniä vahinkoja ja tapauksesta on aloitettu tutkinta.Sosiaalisessa media näkyvät kuvat kertovat, minkä verran kone romuttui laskussa.Aerotime Hub -ilmailusivuston mukaan Turkin ilmavoimat on ollut viimeinen C-160D-koneiden operaattori sen jälkeen, kun Saksa ja Ranska luopuivat niiden käytöstä. Julkaisun mukaan Turkilla on kaksi tämäntyyppistä konetta käytössä.Reuters
</article>
<article name="Yhdysvallat hyväksyi hävit­tä­jä­kaupat Turkkiin ja Kreikkaan" href="https://yle.fi/a/74-20071686">
Yhdysvallat on hyväksynyt F-16-hävittäjien myymisen Turkkiin. Asiasta kertoi Yhdysvaltain ulkoministeriö.Turkki antoi aiemmin tällä viikolla pitkään roikkuneen hyväksyntänsä Ruotsin Nato-jäsenyydelle. Ratifiointi oli asetettu ehdoksi Turkin hävittäjäkauppoihin Yhdysvaltain kanssa. Turkin jälkeen Ruotsin Nato-jäsenyys on ratifioimatta enää Unkarilta.Yhdysvaltain ulkoministeriön mukaan Turkille myydään 40 uutta F-16-hävittäjää sekä päivityksiä 79 hävittäjään, joita maalla on entuudestaan. Kauppa on 23 miljardin dollarin eli noin 21 miljardin euron suuruinen.Turkin koneet ovat samankaltaisia kuin videossa olevat Tanskan ilmavoimien F-16-hävittäjät.Lisäksi Kreikalle ollaan ministeriön mukaan myymässä 40 F-35-hävittäjää, joiden sovittu kauppahinta on 8,6 miljardia dollaria eli noin 7,9 miljardia euroa.Yhdysvaltalaisen virkamieslähteen mukaan Yhdysvallat ei ollut näyttänyt vihreää valoa hävittäjäkaupoille ennen kuin Turkin ratifiointiasiakirjat olivat saapuneet Washingtoniin.Kaupat olivat jumiutuneet kongressiinTurkin parlamentti hyväksyi Ruotsin Nato-jäsenyyden tiistaina yli vuoden kestäneiden viivästysten jälkeen. Turkin ratifiointi astui virallisesti voimaan torstaina, kun asiaa koskeva laki julkaistiin Turkin virallisessa lehdessä.Turkin presidentti Recep Tayyip Erdogan oli alkujaan vastustanut Ruotsin Nato-pyrkimyksiä, koska Turkki katsoi Ruotsin hallinnon hyväksyvän kurdiryhmiä, jotka Turkki oli määritellyt terroristijärjestöiksi.Ruotsi vastasi syytöksiin kiristämällä terrorismin vastaista lainsäädäntöään ja ottamalla muita turvallisuuteen liittyviä askeleita, joita Erdogan oli vaatinut.Ratifiointia ei kuitenkaan irronnut tämänkään jälkeen, vaan turkkilaispresidentti käänsi katseensa hävittäjäkauppoihin, jotka olivat kohdanneet vastustusta Yhdysvaltain kongressissa. Jumin taustalla olivat Turkin vastakkainasettelu Nato-liittolaisen Kreikan kanssa sekä ihmisoikeusasiat, joiden oli katsottu heikentyneen Turkissa.Kreikkaa liennytettiin hävittäjinYhdysvaltain senaatin ulkoasiainvaliokunnan puheenjohtaja, demokraattisenaattori Ben Cardin sanoi perjantaina, että hän hyväksyisi hävittäjien myynnin Turkille. Hän kuitenkin painotti, ettei tämä päätös ollut hänelle helppo.Yhdysvaltain ulkoministeri Antony Blinken oli kertonut Turkille kahden edeltävän vierailunsa yhteydessä, että Ruotsin Nato-jäsenyyden ratifiointi auttaisi lopettamaan vastustuksen kongressissa.Kreikka on sen sijaan vastustanut voimallisesti Yhdysvaltain hävittäjäkauppoja Turkin kanssa, koska Kreikalla ja Turkilla on selvittämättömiä aluekiistoja energiarikkaalla Välimeren alueella.Yhdysvaltalaislähteen mukaan Yhdysvaltain kauppasopimuksen onnistuminen Turkin kanssa oli ensinnäkin kiinni siitä, että Kreikka ei estäisi kauppaa. Tästä syystä Kreikalle luvattiin lähteen mukaan pääsy lisähävittäjiin.
</article>
<article name="Essee: Uutuuselokuva näyttää natsit tavallisina ihmisinä, ja sen katsominen on musertava kokemus" href="https://yle.fi/a/74-20071369">
Rudolf Höss tuijottaa pimeään. Hänen ilmeensä ei värähdä. Hän ei uskalla liikkua. Pimeyden edessä myös Auschwitzin keskitysleirin johtaja on pieni ja yksin.Olen nähnyt brittiohjaaja Jonathan Glazerin uuden elokuvan The Zone of Interest jo kaksi kertaa. Kummallakin kerralla olen tuijottanut valkokangasta lamaantuneena.En pidä natseista enkä natsielokuvista. Miksi elokuva natsijohtajan perhe-elämästä sitten puhuttelee minua?Vielä kuukausia elokuvan näkemisen jälkeen havahdun ajattelemasta sitä eri yhteyksissä: holokaustia taiteessa ja historiassa, ihmisen kykyä pahaan.Joka kerta palaan tähän elokuvan loppupuolella esiintyvään kuvaan:Rudolf Höss yksin pimeyden edessä.Kuvassa ei ole paljon mitään, ja samalla se tuntuu sisältävä kaiken. Uskon, että me kaikki voimme nähdä kohtauksessa itsemme – jos vain uskallamme katsoa.Mikä natseissa kiinnostaa?Olen kyllästynyt natseihin. Heihin liittyvät elokuvat, kirjat ja näytelmät ovat Suomessa todella suosittuja. Olen joskus todennut happamasti, että mistä tahansa teoksesta voi tehdä menestyksen laittamalla sen mainokseen hakaristin.Suomessa yksi syy natsien tenhoon on vaikea suhde omaan sotahistoriaamme. Toisin kuin sotaa, sen jättämiä haavoja on käsitelty taiteessamme liian vähän.Avaa kuvien katseluHollywood harvoin onnistuu kuvaamaan holokaustia. Schindlerin lista (1993) on todennäkösesti onnistunein holokaustista kertova Hollywood-elokuva, sillä se ei päästä katsojaansa helpolla. Sekin on parhaimmillaan keskittyessään johonkin muuhun kuin sankaritarinansa juoneen. Kuva: Wikimedia commons.Uskon natsitarinoiden tulvan johtuvan ennen muuta siitä, että haluamme selityksen asioille, joita emme osaa selittää. Haluaisimme ymmärtää pahuutta, jotta meidän ei tarvitsisi pelätä sitä.Elokuvien ja kirjojen natsihahmot ovat kuitenkin lähes aina pelkkää pop-kulttuurikuvastoa: fetisoituja ja demonisoituja epäihmisiä, jotka haukahtelevat komentosanoja saksaksi.Natsien kuvaamiseen liittyy toinenkin ongelma. Rehellinen pahuuden käsittely vaatisi holokaustin kuvaamista. On kuitenkin väitetty, että holokaustia ei voi kuvata.Kauhuja ei näytetä. Silti ne ovat läsnä koko ajan.Väitteessä on vissi perä. Kuuden miljoonan juutalaisen ja miljoonien muiden ihmisten murhaaminen on niin massiivinen tragedia, että sitä on vaikea edes käsittää. Saati sitten kuvata.Elokuvantekijöitä ja kirjailijoita ei voi syyttää yrityksen puutteesta. Holokausti on erittäin suosittu elokuvien ja kirjojen elementti.Pahimmillaan sitä käytetään aiheen sijasta miljöönä tai yleistunnelmana. Esimerkiksi Heather Morrisin bestseller-romaanissa Auschwitzin tatuoija keskitysleirin kamaluudet ovat vain jännittävä taustakangas, jota vasten teoksen rakkaustarina piirtyy.Tällaisissa teoksissa holokaustin massiivinen ja käsittämätön kauheus katoaa näkyvistä itse tarinan taakse. Katsoja tai lukija pääsee liian helpolla.Avaa kuvien katseluKolmentoista tunnin mittainen dokumenttielokuva Shoah (1985) toimii lukuohjeena The Zone of Interestille. Se luo katsojalle käsitystä holokaustista hitaalla kerronnalla, jossa haastateltujen pitämät tauot ja keskitysleirien metsittyneet rauniot ovat merkittävämpiä kuin se mitä sanotaan tai nähdään. Shoah luottaa katsojan kykyyn täydentää mielessään se, mitä elokuva ei sano tai näytä. Kuva: Les Aleph/Historia/Kobal/Shutterstock/All Over PressThe Zone of Interest kertoo holokaustista vain rivien välissä. Uhrien tarinoiden sijaan se kuvaa kansanmurhan toteuttajia. Sitä, miten pahuus on osa heidän arkeaan.Elokuva näyttää sen, minkä tiedämme, mutta mitä emme halua ajatella:Holokaustin toteuttajat olivat tavallisia ihmisiä. Sellaisia kuin sinä ja minä.Kauhu kuvien takanaElokuvassa ei tapahdu melkein mitään. Enimmäkseen se kuvaa, miten viiden lapsen äiti Hedwig Höss (Sandra Hüller) häärää pyörittämässä taloutta, juoruaa naisseurassa ja esittelee kaunista puutarhaansa Auschwitziin kylään tulleelle äidilleen.Isä-Rudolf ulkoilee luonnossa lasten kanssa ja hoitaa työasioita. Lapset leikkivät.Osa kriitikoista on syyttänyt The Zone of Interestiä ontoksi. Mielestäni se ei ole ontto. Päin vastoin. Elokuva on mykistävä. Sen tunnelma on niin voimakas, että kokemusta on vaikea pukea sanoiksi.Kauhuja ei näytetä. Silti ne ovat läsnä koko ajan.Avaa kuvien katseluThe Zone of Interest on pelkkiä kuvia katsoen kevyt ja pieni elokuva, mutta sen pinnan alla myllertää isoja ja vaikeita kysymyksiä. Kuva: Courtesy of A24Auschwitzin taukoamatta toiminnassa olevista krematorioista syntyvä haju on hallitseva elementti Martin Amisin romaanissa, johon The Zone of Interest perustuu. Elokuvassa ymmärrys tapahtumien taustalla käynnissä olevasta joukkomurhasta välittyy toisella tavalla.Se on läsnä äänimaisemassa, dialogin rivien välissä, näennäisen viattomissa yksityiskohdissa niin kuin puutarhan lannoittamisessa tuhkalla.Kuvaamalla Hössin arkista perhe-elämää ja keskitysleirityön byrokraattista puolta Auschwitzissa kuvattu elokuva herkistää katsojan kaikelle sille, mitä tapahtuu kohtauksien laidoilla ja kuvan ulkopuolella:Öisin taivaalla hohkaavaan krematorion infernaaliseen kajoon. Taustalla tauotta jatkuvaan tuhoamisleirin äänimaisemaan.Emme katso, mutta katsomme kuitenkin.Kehoon siirretty syyllisyys”Meillä on täällä kaikki mitä olemme halunneet.”Näin kuvailee Auschwitzia keskitysleirin johtajan vaimo Hedwig Höss. Repliikki tuntuu yhtä aikaa vilpittömältä ja valheelliselta.Sandra Hüllerin näyttelijäntyössä rouva Hössin ilmeetön ja kulmikas tapa kävellä ja olla viestivät hänen kantavan syyllisyyttä, jota hän ei kykene myöntämään edes itselleen.Avaa kuvien katseluNäyttelijä Sandra Hüller on kertonut haastatteluissa, miten kammottavalta hänestä tuntui mennä saksalaisena Auschwitziin kuvaamaan The Zone of Interestiä. Hän ei halunnut inhimillistää rooliaan, koska ei kokenut Hedwig Hössin ansaitsevan minkäänlaista anteeksiantoa. Kuva: LANDMARK MEDIA / Alamy/All Over PressThe Zone of Interestin henkilöt tietävät tarkalleen, mitä muurin toisella puolella tapahtuu. Se on selvää heidän puheissaan ja kaikessa heidän olemisessaan.Näyttelijöiden työskentely kuvastaa sitä syyllisyyttä, joka iski sodan loputtua saksalaisiin ja isoon osaan muitakin eurooppalaisia. Yhtäkkiä kaikki esittivät, että eivät olleet tienneet mitään siitä, mitä juutalaisille tehtiin.”Opa war kein Nazi”, minun isoisäni ei ollut natsi, on sukupolvelleni yleinen saksalainen hokema. Jos kaikki tällaiset väitteet pitäisivät paikkansa, oli koko natsi-Saksassa vain kourallinen natseja.Nurin käännetty maailmaThe Zone of Interest kuvaa maailmaa, jossa kuolemantehtaat ovat arkipäiväistä byrokratiaa ja kuolevilta ryöstäminen kahvipöytäkeskustelun aihe. Se kysyy samaa kysymystä, jota eurooppalaiset ovat toistaneet itselleen lähes 80 vuotta. Miten se oli mahdollista?Holokausti edellytti saksalaisen yhteiskunnan muutoksen. Maata hallinnut natsipuolue ajoi väkivaltaisen antisemitisminsa läpi 1930-luvulla askel askeleelta.Avaa kuvien katseluEhkä onnistunein fiktioelokuva holokaustista on unkarilaisen László Nemesin Son of Saul (2015). Yhtä keskitysleirin vankia seuraava elokuva pitää kameran niin tiiviisti päähenkilössään sonderkommando Saulissa, että kaasukammiot, teloitukset ja muut Auschwitzin kauhut nähdään vain taustalla. Katsoja ymmärtää näkevänsä vain pienen osan totuutta. Kuva: Photo 12 / Alamy/All Over PressEnsin muuttui kieli, sitten lait ja lopulta ihmisten käyttäytyminen. Lähes huomaamatta moraali oli kääntynyt ympäri ja ihmisten murhaamisesta oli tullut normaali ja hyväksyttävä, jopa välttämättömänä pidetty, asia.Kaiken läpäisseestä asennemuutoksesta huolimatta ajatusta kuolemanleireistä pidettiin Euroopassa liian kamalana. Todisteista huolimatta ihmiset käänsivät selkänsä, kun heidän naapurinsa ajettiin pois kotoaan.On tärkeää, ettei historia unohdu. Vain jos tiedämme, mihin ihmiset kykenevät, voimme estää sitä tapahtumasta uudestaan.Tästä syystä holokaustia on kuvattava. Vaikka sitä ei voi kuvata, on sen yrittäminen välttämätöntä.Holokaustia kuvaavat teokset kysyvät:Mitä sinä tekisit?Pimeys katsoo takaisinMielessäni Rudolf Höss tuijottaa yhä pimeään. Uskon tämän kuvan kulkevan mukanani niin kauan kuin elän.Ainakin toivon niin. Se muistuttaa minua siitä, että meistä jokaisen sisällä on oma pimeytemme.Avaa kuvien katseluRudolf Höss (Christian Friedel) on elokuvassa tehokkuuteen pyrkivä työnarkomaani, jonka työhön kuuluu muun muassa neuvotella IG-Farben-yhtiön edustajien kanssa kaasukammioiden tehoa parantavista uudistuksista. Kuva: Courtesy of A24Me kaikki kannamme syyllisyyttä asioista, joita teemme vaikka tiedämme niiden olevan väärin tai haitallisia.Käännämme nytkin selkämme sodille, joissa siviilejä ja lapsia tapetaan julmasti ja syyttä.Ostamme parin vuoden välein uuden kännykän vaikka tiedämme, että lapsia kuolee kaivoksissa teknologiaame käytettävien mineraalien takia.Saastutamme ainoaa kodiksemme soveltuvaa planeettaa, koska emme kykene hillitsemään päästöjä aiheuttavia tottumuksiamme.Nämä kauhdeudet ja holokausti eivät ole sama asia. Se ei tee meistä vähemmän syyllisiä.Huomaan, että holokaustitarinoille altistuminen on saanut minut epäilemään ihmisen hyvyyttä.Elokuvassa Rudolf Höss voi pienen hetken huonosti, ehkä tekojensa takia. Tapahtuiko niin koskaan todella?Onko natsivaimon kehossaan kantama syyllisyys vain elokuvantekijän romantisoitu käsitys siitä, että ihminen on pohjimmiltaan hyvä?Rinnastaen aiempiin esimerkkeihin nykyajasta: voivatko kännykkäfirmojen toimitusjohtajat koskaan pahoin Kongon kaivoksissa kuolevien lasten takia?Askel pois pimeästäYksi vastaus löytyy dokumenttielokuvasta The Act of Killing (2012), johon The Zone of Interestin loppukohtausta on verrattu.Se seuraa Indonesian kommunistivainoissa ihmisiä raa’asti teloittanutta Anwar Congoa, joka esittää kameran edessä ylpeillen millaisia murhia on tehnyt 40 vuotta aiemmin.Avaa kuvien katseluIndonesian kommunistivainoista kertova The Act of Killing (2012) kysyy samoja kysymyksiä kuin The Zone of Interest. Keskellä kuvassa elokuvan päähenkilö, kuolemanpartioihin osallistunut Anwar Congo. Kuva: The Act Of KillingElokuvan alussa Congo ei tunne syyllisyyttä. Miksi tuntisikaan? Hänhän on Indonesiassa lähes kansallissankari.Loppupuolella, käytyään murhiaan läpi yhä uudestaan ja uudestaan elokuvan tekijöiden kanssa, vanha teloittaja alkaa äkillisesti voida pahoin. Hänen kehonsa tuntuu näyttävän, että jollakin syvemmällä tasolla ihminen tietää tehneensä väärin vaikka kieltäisi sen itseltään.Tarkoittaako se, että toivoa on?
</article>
<article name="Helsin­ki­läis­ra­vin­tolan lattiaan tuli niin syviä jälkiä, että tietyt kengät ovat nyt kielto­listalla" href="https://yle.fi/a/74-20071576">
Hiljattain uudelleen avattu, remontoitu ravintola Kaisaniemi, eli nykyinen Cajsan Helmi, kertoo eteisessä, että jääpiikit ja -nastat on poistettava saapuessa.Näin halutaan suojella ravintolasalin vanhaa parkettia. Pinta vasta hiottiin ja käsiteltiin öljyllä remontissa, eli se on hyvin arka.– Siellä on syviäkin skraaduja ajalta, jolloin tämä oli tanssiravintola ja bändit vetivät kovaäänisiä pitkin parkettia. Emme halua sen vaurioituvan enemmän, sanoo entisen ravintola Kaisaniemen korjaaja-restauroija sekä hallituksen puheenjohtaja Airi Kallio.Yle kertoi aikaisemmin, kuinka kaikkiin paikkoihin Helsingissä ei saa kävellä nastakengissä tai liukuesteet kengissään.Linjaukset vaihtelevat paikkakohtaisesti. Esimerkiksi Helsingin Kaupunginteatteriin saa mennä nastakengissä, mutta Kansallisteatteriin ei.Kallio toivoo asiakkailta hienotunteisuutta ja ymmärrystä, että nastat kengänpohjissa ei voi tulla sisälle. Kengät tulee riisua tai liukuesteet irrottaa eteisessä.Osa asiakkaista istuukin nauttimassa kahvistaan sukkasillaan.Paikallaolijat vaikuttavat ymmärtävän ravintoloitsijan halun varjella puulattiaa enemmiltä rei’iltä.– Keskustan vanhoissa paikoissa on sama sääntö, ja itse asiassa uusissakin. Musiikkitalon saliin ei voi mennä liukuesteillä, Galerie Forsblomiin ei voi mennä ja niin edelleen, sanoo asiakas Aino Sinnemäki.Avaa kuvien katseluAiri Kallio pohtii kuullessaan nastojen rapisevan kalanruotoparketilla, että pitäisikö siitä huomauttaa. Kuva: Kristiina Lehto / YleJotkut asiakkaat silti vastustavat kehotusta riisua nastakengät.– Tietty, sillä ihmiset ovat perusluonteeltaan mukavuudenhaluisia, Kallio sanoo.Toiset saapastelevat salin puolelle nastoissaan epähuomiossa.Kallio muistuttaa entisajoista, jolloin hienoilla naisilla oli aina vaihtokengät mukanaan. Herroilla oli kalossit, jotka riisuttiin. Jotkut vaihtavat edelleen sisäkengät tullessaan Cajsan Helmeen.Pitää olla hienotunteinenEräs harmi parketin kannalta on Airi Kallion mukaan monissa nykyaikaisissa talvikengissä olevat ”traktorinrengaspohjat”. Niiden mukana sisään kulkeutuu katusuolaa ja kiviä. Sama vika on lastenvaunujen renkaissa.Kun Kallio kuulee nastojen rapisevan kauniilla kalanruotoparketillaan hän pohtii, pitäisikö siitä huomauttaa.– Se on sellainen comme ci, comme ça -tilanne, eli niin ja näin. Pitää olla hienotunteinen, molemmin puolin, hän sanoo.Avaa kuvien katseluRavintola Cajsan Helmen kaunis ja vanha kalanruotoparketti on hiljattain kunnostettu, mutta aikojen saatossa syntyneet raapaumat näkyvät silti selvästi. Kuva: Kristiina Lehto / YleMyös turvallisuus sisätiloissa on syytä ottaa huomioon: nastat kenkien pohjissa ovat erittäin liukkaat kovilla alustoilla.– Tavarataloissa ja ostoskeskuksissa on lattiapintoja, joilla näkee käveltävän hyvin varovasti näillä kengillä, kun selvästi koetaan, että se on liukas, sanoo asiakas Eeva-Leena Ylimäki.Varovasti käveleminen taas ei ole hyväksi tuki- ja liikuntaelimille, kun ihminen joutuu jännittämään lihaksiaan.Myös Ylimäki pitää kohtuullisena Cajsan Helmen ravintoloitsijan linjausta, että sisään ei tulla nastoilla. Hänen mielestään nastapohjilla ei pitäisi liikkua sisällä niin paljon muuallakaan.Suutari suosittelee liukkaalla kelillä pingviinikävelyä, jos kengissä ei ole liukuesteitä tai nastojaLauhtuminen ja sitä seuraava liukkaus saavat monet harrastamaan pantomiimia, tahtomattaankin. Kenkiin asennettavia liukuesteitä on ollut markkinoilla jo kymmeniä vuosia. Niiden rinnalle ovat tulleet nastakengät, joita suosittelee pitkään alalla ollut suutarikin. 
</article>
<article name="Solvaavat kuvat Taylor Swiftistä herättävät huolta –  jopa Yhdysvaltojen hallinto älähti" href="https://yle.fi/a/74-20071667">
Kuluneella viikolla poplaulaja Taylor Swiftistä levinneet deepfake-alastonkuvat ovat herättäneet laajaa keskustelua.Kuvat on muokattu tekoälyn avulla ja niitä kuvataan seksuaalisesti loukkaaviksi. The New York Timesin mukaan joitain kuvista katsottiin X:ssä jopa 47 miljoonaa kertaa. Deepfake-teknologia käyttää hyväkseen tekoälyä aidolta vaikuttavien kuvien tai videoiden luomiseen.Kuvat ovat herättäneet keskustelua sekä tekoälyn riskeistä että somepalvelujen vastuusta.Yhdysvalloissa maan presidentin hallinnon tiedottaja Karine Jean-Pierre sanoi, että sosiaalisen median yhtiöillä on suuri vastuu siinä, että ne noudattavat omia sääntöjään valheellisen tiedon leviämisen estämiseksi.– Löysä sääntöjen noudattaminen vaikuttaa etenkin naisiin ja tyttöihin, jotka ovat somessa tapahtuvan häirinnän suurin kohde, Jean-Pierre sanoi.Useat vaikuttajat ja poliitikot ottaneet kantaaViestipalvelu X sanoi kannanotossaan, että ”ilman suostumusta tehtyjen alastonkuvien jakaminen on jyrkästi kielletty X:ssä”. Silti kuvat olivat palvelussa lähes vuorokauden.Keskustelussa on noussut huolta myös tekoälyn nopeasta kehityksestä.– Tekoälyn uudet ominaisuudet mahdollistavat ”deepfakien” tekemisen aiempaa helpommin ja halvemmin, sanoi Yhdysvaltojen demokraattipuolueen kongressiedustaja Yvette Clarke.Taylor Swift on maailman toiseksi kuunnelluin laulaja suoratoistopalvelu Spotifyssa. Hän on myös suuri mielipidevaikuttaja. Hänellä on Instagramissa 280 miljoonaa seuraajaa. Hän on kehottanut fanejaan muun muassa äänestämään vaaleissa.Lähteet: AP, AFP, Reuters
</article>
<article name="Olo oli surkea, vaikka Hanna-Leena Kuisma oli dieeteillä ja treenasi rankasti – verikokeen tulos muutti kaiken" href="https://yle.fi/a/74-20071355">
Olo 2.0 – tästä tulee tapaTammikuussa etsimme parempaa oloa yhdessä.Liity porukkaanOnneksi homma räjähti käsiin. Niin nokialainen Hanna-Leena Kuisma, 38, ajattelee nyt, kuusi vuotta burnoutin jälkeen.– Olen aina ollut kiltti ja joustava, enkä ole osannut suojella itseäni. Töissä olin aina valmis mihin tahansa, Hanna-Leena kertoo.Hän oli työskennellyt julkisessa terveyskeskuksessa viisi vuotta pääasiassa hammashoitajana. Hoitotyötä mieluisampia Hanna-Leenalle olivat toimistohommat, joita hän sai tehdä itsenäisesti. Työtehtävät vaihtuivat usein yllättäen kesken päivän.– Hoitotyössä raskainta oli se, etten pystynyt hallitsemaan sitä. Ruokatauot jäivät usein pitämättä, ja jos hammaslääkäri oli myöhässä, asiakkaat kiukuttelivat minulle.Eräänä päivänä helmikuussa 2017 Hanna-Leena oli väsynyt ja uskoi olevansa tulossa kipeäksi. Päivästä tuli taas kerran kiireinen, ja taukoja jäi pitämättä.Hanna-Leenan olo huononi, ja hän hakeutui terveydenhoitajalle. Hän istui alas ja purskahti heti itkuun. Uupunut Hanna-Leena jäi sairauslomalle, joka kesti lopulta kolme kuukautta.– Kun sain vihdoinkin luovuttaa ja levätä, jämähdin kotiin makaamaan. Ensimmäisen kuukauden elin sumussa.Paino nousi 25 kiloa vuodessaHanna-Leena ei jaksanut enää harrastaa mitään. Roskaruoka ja herkut maistuivat. Hanna-Leenalla todettiin lievä masennus, ja hän aloitti masennuslääkityksen.– Sanotaan, että lääke ei vaikuta painonnousuun, mutta varmasti vaikutti, koska se lisäsi ruokahalua. Lihoin vuodessa 25 kiloa.Oltuaan kolme kuukautta sairauslomalla Hanna-Leena yritti palata osa-aikaisesti töihin. Hänelle mieluisat toimistotyöt otettiin pois. Jäljelle jäi hoitotyö, jossa hän joutui venymään kuten ennenkin.Avaa kuvien katseluHoitotyössä on raskainta se, ettei työtä pysty hallitsemaan itse, sanoo Hanna-Leena Kuisma. Kuva: Jani Aarnio / YleKesälomalla Hanna-Leena ymmärsi, ettei voisi enää palata samaan työhön. Hän haki opiskelemaan tradenomiksi Tampereen ammattikorkeakouluun. Syksyllä alkoivat opinnot ja uusi työ asiakaspalveluneuvojana puhelinoperaattorilla.– Toivuin edelleen uupumuksesta, mutta olin iloinen, että sain päiviini täytettä ja uutta opittavaa. Se auttoi pääsemään eteenpäin.Elämänmuutos kesti aina pari viikkoaHanna-Leena yritti pudottaa painoaan pikadieeteillä ja rankoilla treeniohjelmilla. Hän ei jaksanut noudattaa niitä paria viikkoa kauempaa. Paino ei pudonnut, ja olo oli surkea.– Vanhat vaatteet eivät menneet päälle, enkä tunnistanut itseäni peilistä. Silti minulla ei ollut fyysisiä eikä henkisiä voimavaroja rajuihin kunto-ohjelmiin.Vanhat vaatteet eivät menneet päälle, enkä tunnistanut itseäni peilistä.Hanna-Leena KuismaHanna-Leena jätti painonpudotuksen sikseen. Kolmen vuoden ajan hän keskittyi ainoastaan opintoihin ja työntekoon. Kun opinnot alkoivat olla loppusuoralla, hän päätti käydä verikokeissa.– Tulokset olivat karmaisevat: kaikki arvot viittasivat kakkostyypin diabetekseen. Tajusin, että jotain pitää tehdä.Hän päätti muuttaa ruokailutapansa, kun opinnäytetyö olisi hyväksytty ja hänellä riittäisi energiaa muuhunkin. Hanna-Leena halusi ennen kaikkea veriarvonsa kuntoon ja lähti siksi liikkeelle ruoasta.– Olen aina ollut perso suklaalle ja käynyt usein väsyneenä ostamassa kaupasta suklaalevyn. Olen vetänyt sen sitten jo autossa tai viimeistään kotimatkalla.Uudet rutiinit ja uusi työKesän korvalla Hanna-Leena jätti pois muut herkut paitsi jäätelön ja alkoi syödä iltapäivisin terveellistä välipalaa: rahkan, omenan ja kourallisen manteleita. Lisäksi hän alkoi käydä rauhallisilla kävelylenkeillä. Pois jäi myös alkoholi, jonka Hanna-Leena oli huomannut huonontavan paitsi veriarvoja myös unen laatua.Avaa kuvien katseluPitkän tauon jälkeen Hanna-Leena Kuisma aloitti liikunnan rauhallisilla kävelylenkeillä. Kuva: Jani Aarnio / YleKun välipalan syömisestä tuli rutiini, Hanna-Leena alkoi syödä myös aamupalaa ja myöhemmin viisi ateriaa päivässä. Sitten hän alkoi syödä enemmän kasviksia lounaalla ja päivällisellä.– En odottanut radikaaleja muutoksia tai pyrkinyt pudottamaan painoani tietyssä ajassa. Tärkeintä oli saada oma pääni kuntoon ja olla itseäni kohtaan armollinen, Hanna-Leena sanoo.Vuoden aikana paino putosi 15 kiloa, ja samalla veriarvotkin paranivat.Syksyllä Hanna-Leena aloitti palveluneuvojan työn terveydenhuoltoalan yhtiössä Mehiläisessä. Hän piti yhä kiinni säännöllisestä ruokarytmistä ja kävelylenkeistä.– Lopetin vaa’an kyttäämisen ja itseni kiusaamisen. Annoin kropalleni ja mielelleni aikaa keskittyä uusien asioiden oppimiseen.Hanna-Leenan toipuminen uupumuksestaan oli edelleen kesken. Hän kertoi siitä avoimesti työnantajalleen.– Kun kuormituin liikaa, se otettiin huomioon ja työtäni kevennettiin hetkeksi.Korkea kynnys lähteä salilleAvaa kuvien katseluHanna-Leena Kuisma pelkäsi, että kuntosalilla muut katsovat häntä ylipainon vuoksi. Kuva: Jani Aarnio / YleKun uusi työ oli tullut tutuksi, Hanna-Leena halusi alkaa käydä taas kuntosalilla. Tuttu personal trainer teki hänelle helpon aloitusohjelman, johon kuului muutama liike kerran viikossa.– Oli iso kynnys lähteä salille, vaikka polte oli kova. Vanhat salivaatteeni eivät enää mahtuneet päälle ja pelkäsin, että kaikki katsovat minua, kun olen niin lihava, Hanna-Leena kertoo.Treenaaminen tuntui hyvältä, ja kahden kuukauden jälkeen hän alkoi tehdä pidemmän treeniohjelman kahdesti viikossa. Nykyään salitreenejä on kolmesti viikossa. Lisäksi Hanna-Leena käy avantouimassa ja harrastaa kali-kamppailulajia.Yksi muutos kerrallaanTerveyden ja hyvinvoinnin laitoksen THL:n tutkimuspäällikön Susanna Raulion mukaan moni epäonnistuu muuttamaan elämäntapojaan, koska yrittää muuttaa liian monta asiaa kerralla.– Paino voi pudota tiukalla dieetillä, mutta kukaan ei pysty elämään niin koko loppuelämäänsä. Syömistä ja esimerkiksi välipaloja ei pidä pelätä, Raulio kertoo.Paino voi pudota tiukalla dieetillä, mutta kukaan ei pysty elämään niin koko loppuelämäänsä.Susanna RaulioHän kannustaa aloittamaan itselle helpoimmasta asiasta. Se voi olla vaikka säännöllinen syöminen tai kasvisten lisääminen ruokavalioon.– Elämäntapamuutosta ei kannata edes yrittää silloin kun on esimerkiksi uupunut tai elämä on hyvin hektistä, Raulio sanoo.”Peikko tulee välillä olkapäälle”Nykyisin Hanna-Leena on Mehiläisen suun terveyden myyntipäällikkö ja nauttii työstään.– Tämä työ on kuin minulle tehty. Pidän ongelmanratkaisusta ja siitä, että olen saanut lisää vastuuta, hän kiittelee.Työ ja vapaa-aika ovat nyt tasapainossa. Ja jos ne eivät joskus ole, Hanna-Leena tunnistaa uupumuksen merkit. Ensin kärsii uni, sitten liikunta ja lopulta hän haluaa vain käpertyä iltaisin peiton alle syömään suklaata.– Uupua voi niin työssä kuin vapaa-ajallakin, jos tekemistä on liikaa. Tarvittaessa jätän pois yhdistystoiminnan ja salitreenit. Käyn vain kävelyllä.Avaa kuvien katseluJos Hanna-Leena Kuisma uupuu liikaa, hän jättää salitreenit väliin. Kuva: Jani Aarnio / YleHanna-Leena on pudottanut painonsa samaan lukemaan kuin ennen uupumistaan. Hän huolehtii edelleen säännöllisestä syömisestä ja liikunnasta – eikä unohda myöskään herkuttelua. Hän on nyt paremmassa kunnossa kuin koskaan.– Silti peikko tulee silti välillä olkapäälle sanomaan, että nyt pitää äkkiä laihduttaa. Osaan nykyisin hiljentää sen. Ulkonäössäni ei ole virheitä, ei kenenkään ulkonäössä ole.Kolme vinkkiä – tee ainakin nämä1. Aloita pienestäAla käydä vaikka kävelyllä kerran viikossa. Yritä iltapäiväväsymyksen aikaan syödä välipala karkkipussin sijaan.2. Älä jätä kaikkia herkkuja poisJos olet perso suklaalle, jätä se pois, mutta ota tilalle jokin vähemmän houkutteleva herkku, jota sinun ei tee mieli syödä joka päivä.3. Jos et jaksa, lepääJos olet uupunut henkisesti, sinun ei kannata rääkätä itseäsi rankalla jumpalla. Mene mieluummin vaikka kävelylle.Ladataan lomaketta...Olo 2.0 on sisältökokonaisuus unesta, ravinnosta ja liikunnasta. Tammikuussa etsimme parempaa elämää yhdessä toimittaja Inkeri Alatalon kanssa. Katso Olo 2.0:n jakso 8: Kuva musta itestä on muuttunu.
</article>
<article name="Ihmiset pilasivat papin työn: ”Se ei merkitse heille mitään”" href="https://yle.fi/a/74-20069503">
Joka kerta pappina työskentelevällä Sonjalla käy mielessä, millainen porukka häntä odottaa yleisössä.– Junnaan vuodesta toiseen hautajaisia, kasteita ja avioliittoon vihkimisiä, joissa ketään ei oikeasti kiinnosta, mitä puhun. Tärkeintä on saada asia nopeasti hoidettua, jotta he pääsevät kahville.Sonja huomaa tämän ihmisten eleistä ja ilmeistä. He saattavat vilkuilla kelloaan tai puhelintaan. Ihmisten katse siirtyy seinille tai he liikehtivät hermostuneesti. Silmissä ei näy iloa.Tällaisia tilaisuuksia on valtaosa.Välillä Sonja kertoo näkevänsä kummeista, ketkä ovat olleet viihteellä ristiäisiä edeltävänä iltana. He huohottavat, hiki valuu ja he eivät haluaisi pidellä enää vauvaa sylissä.Lisäksi osa vanhemmista supattaa keskenään, kun Sonja puhuu. Hänen on vaikeaa sulattaa sitä.– Vanhemmat vaivautuvat kastamaan lapsensa, mutta se ei kuitenkaan merkitse heille mitään.Sonja kokee työssään merkityksettömyyden tunnetta viikoittain.Hän ei ole kertonut ajatuksiaan kellekään. Papin työssä merkityksettömyyden tunne on hänestä tabu, josta ei saa puhua ääneen.– Se liittyy ennen kaikkea kutsumukseen, että tässä pitäisi pysyä ja olla onnellinen, kun saa työtä tehdä.Työterveyslaitoksen erityisasiantuntija Anniina Virtasen mukaan työn merkityksettömyys on vaiettu aihe, jonka yleisyydestä ei ole tietoa.– Työpaikoilla olisi tärkeää puhua asiasta silloin, kun pohditaan työuupumuksen syitä. Uupumusta voisi ehkäistä se, että työntekijät pystyisivät tekemään työtään riittävän merkityksellisellä tavalla.Anniina Virtanen kertoo, kuinka merkityksettömyyden kokemus näkyy työssä:Mistä työn merkityksettömyys voi johtua, Työterveyslaitoksen erityisasiantuntija Anniina Virtanen?Työssä koettu merkityksettömyys voi heikentää motivaatiota ja vähentää työpaikkaan sitoutumista, kertoo Työterveyslaitoksen erityisasiantuntija Anniina Virtanen. Tässä jutussa kerromme Sonjan ja kahden muun kokemuksen työn merkityksettömyydestä. Heidän nimensä on muutettu, koska kyse on heidän nykyisestä työstään, eivätkä he halua työnantajansa tietävän tästä.Sonjan tarina: Väsymyksen hetkinä rukoilu ei autaPappina työskentelevä Sonja on kutsumusammatissaan. Hän voi kertoa ihmisille Jeesuksesta ja Jumalasta.Silti merkityksettömyys työssä on aiheuttanut hänessä pettymystä, riittämättömyyttä ja kyynistymistä.– Kun into loppuu, kaikki työtehtävät tuntuvat aika raskailta. Se on osaltaan vaikuttanut myös omaan hengellisyyteeni.Sonja on pohtinut, että sanoisi esihenkilölleen olevansa työuupumuksen partaalla, vaikka se ei olekaan totta.Mitä voi tehdä, jos kokee työssään merkityksettömyyttä, Työterveyslaitoksen erityisasiantuntija Anniina Virtanen? Merkityksettömyys alkaa muodostua ongelmaksi, kun se alkaa näkyä työssä suoriutumisessa tai heikentää hyvinvointia merkittävästi. Merkityksettömyyden kokemusten kanssa ei kannata jäädä yksin, kertoo Työterveyslaitoksen erityisasiantuntija Anniina Virtanen. Jos merkityksettömyyden tunne jatkuu, Sonjan toiveena on löytää kirkosta tehtävä, jossa hänen ei tarvitse olla ihmisten kanssa tekemisissä. Tällainen voisi olla hallinnollinen työ.– En ole asettanut itselleni aikarajaa työpaikan vaihtamiselle, mutta kun väsymyksen hetkiä tulee, niin ei se rukoilemalla parane.Eräissä ristiäisissä Sonja kysyi lapselta, onko Raamattu hänelle tuttu kirja, ja lapsi vastasi kyllä. Kun Sonja kysyi lapselta, onko hänelle opetettu iltarukous, lapsi vastasi kyllä.– Tämä oli itselleni herätys, että miksi oletan lähtökohtaisesti, että ketään ei kiinnosta.Ninan tarina: ”Itkeviä ihmisiä haetaan vessasta”Nina on työskennellyt asiakaspalvelutyöntekijänä samassa paikassa 15 vuotta.Hänen työnsä tapahtuu puhelimitse.Avaa kuvien katseluVuoden 2018 jälkeen Ninan työ muuttui niin, ettei hän koe enää työtään asiakaspalveluna. Kuva: Matti Myller / YleNinan työssä kaikki kellotetaan, myös vessa- ja ruokatauot.– Nyt myös seurataan sekuntipelillä, miten kauan puhelu kestää. Siinä ei ole aikaa kuunnella asiakkaita. Kun vanha tai sairaana oleva ihminen soittaa, sekunnit täytyy silti rajata.Avaa kuvien katseluKun työhön käytettyä aikaa seurataan myös sekuntikellolla, Nina kertoo tekevänsä kiireessä herkästi virheitä. Esihenkilöt muistuttavat jälkikäteen niistä.  Kuva: Matti Myller / YleSekuntien laskeminen syö Ninan motivaatiota.– Jos millään ei ole töissä väliä, oman jaksamisen taso laskee huomattavasti.Avaa kuvien katseluNina kertoo, että kyse on myös siitä, että esihenkilöt eivät ymmärrä, mitä kaikkea hänen oikeasti täytyy hallita työssään. Työssä ei myöskään korjata asioita, vaikka hän huomauttaisi niistä.  Kuva: Matti Myller / YleTyöpaikassa on käynyt ovi. Nina kertoo, että joillain työkavereilla on ollut pitkiä sairauslomia työuupumuksen takia ja jopa itsemurhayrityksiä työstä johtuvan kuormituksen vuoksi.– Meillä on haettu ihmisiä kesken päivän vessasta, kun he itkevät lattialla. Sitten tuli rajoitus, kauanko siellä vessassa saa viettää aikaa.Kehityskeskusteluissa on kirjattuna vuodesta toiseen samat epäkohdat.Avaa kuvien katseluNina on pohtinut alanvaihtoa. Hänelle vastapaino työlle on löytynyt vapaa-ajalla. Hän harrastaa miniatyyrien maalaamista. Kuva: Matti Myller / YleNinan mukaan työntekijöitä on myös uhkailtu työpaikan menettämisellä, jos he ovat ilmaisseet tyytymättömyytensä työhön.Ninalle merkityksettömyyden kokemus on päivittäistä. Ensin hän oli vihainen työpäiviensä jälkeen.Sitten töiden aloittaminen alkoi tuntua vastenmieliseltä.Hän on kokenut työnsä jäljestä myös häpeää, kun esimerkiksi puhelut pitää hoitaa tietyssä ajassa.– Se syö minua, etten voi tehdä työtäni hyvin, vaan välttävästi.Juuson tarina: Lähtisin, jos pomo pyytäisiJuuso opettaa kokkeja ammatillisessa koulutuksessa.Hänen ryhmässään opiskelijoita on aina noin kaksikymmentä. Heistä noin puolet on valmistunut ammattiin. Harva jää hänen mukaansa alalle.Tämä aiheuttaa Juusossa merkityksettömyyden tunnetta.Avaa kuvien katseluJuuson työstä tekee merkityksetöntä se, että se ei tuota tulosta. Hänen opettamillaan opiskelijoilla ei ole Juuson mielestä motivaatiota tarpeeksi.  Kuva: Matti Myller / YleKun hän soitti valmistuneet opiskelijat läpi, he kertoivat työskentelevänsä nyt postissa tai ruokakaupassa.– Eräs opiskelija sanoi, että hänestä on paljon kivempaa hyllyttää kuin olla aina viikonloput ja illat töissä.Juuson mielestä metsään mennään jo silloin, kun opiskelija saa päättää ensimmäisen harjoittelupaikan ja valitsee paikan, joka ei olekaan järkevä tai mielekäs. Tällainen voi olla esimerkiksi ravintola, jossa pitää tehdä iltatyötä.Avaa kuvien katselu– Osa meidän opiskelijoistamme tulee opiskelemaan, kun ajattelee työn olevan helppoa. Ajatellaan, että mennään keittiöön ja saadaan paperit. Moni heistä on maahanmuuttajia ja saavat näin mahdollisuuden Suomen kansalaisuuteen, sanoo Juuso.  Kuva: Matti Myller / YleAikaisemmin Juuso oli opiskelijoiden tavoitettavissa myös työajan ulkopuolella. Juuso soitti ja etsi opiskelijoille työpaikkoja.– Nämä ovat jääneet vähemmälle. En vastaa enää viikonloppuisin.Juuson motivaatio on kärsinyt.– En vaan viitsi. Kun he eivät työllisty, niin miksi tekisin mitään asian eteen. Antaa olla.Avaa kuvien katseluJuuso on vaihtamassa työpaikkaa merkityksettömyyden tunteen vuoksi. – Raavin nykyisen työni takia vain päätäni koko ajan, että ei hitto. Kuva: Matti Myller / YleMerkityksettömyyden tunne on mielessä päivittäin.– Ennen menin töihin ennen seitsemää. Nykyään minua ei saa sinne ennen kahdeksaa. Olen kuitenkin työnantajan puolella. Jos pomo sanoisi, että lähde ja pakkaa kamat, niin lähtisin.
</article>
<article name="Esittelemme presi­dent­tieh­dok­kaiden puolisot – Flores haaveilee vielä lapsesta, Innes-Stubb pohtii oman uransa jatkoa" href="https://yle.fi/a/74-20065659">
Hän seisoo presidentin vierellä itsenäisyyspäivän vastaanotolla ykköset yllä ja kättelee yhteiskunnan silmäätekevät.Hän edustaa Suomea puolisonsa rinnalla ulkomailla ja istuu illallispöydissä valtiojohtajien kanssa.Valtakunnan ykköspuolisolle kuuden vuoden komennus voi tarkoittaa oman uran painamista taka-alalle.Kysyimme presidenttiehdokkaiden puolisoilta hankaliakin kysymyksiä. Jokainen puolisoista sai itse valita, missä tulee kuvatuksi. Paikat edustavat heille sitä, mikä Suomessa on vaalimisen arvoista.Tapasimme puolisoista lähes kaikki. Heistä moni ei ole juurikaan esiintynyt julkisuudessa.Yksi asia on varma: pian joku heistä on ison elämänmuutoksen edessä.Tässä he ovat.Suzanne Innes-Stubb: Valmista mallia puolisolle ei ole

Espoon Haukilahden rannassa sää muuttuu nopeasti. Kova tuuli ja pyry vaihtuu kuin taikaiskusta pöllyävään pakkaslumeen ja aurinkoon. Suzanne Innes-Stubb väistää avannolle suuntaavia talviuimareita.Innes-Stubb käy täällä juoksemassa. Hänen ja kokoomuksen presidenttiehdokas Alexander Stubbin koti sijaitsee aivan lähellä.Avaa kuvien katseluSuzanne Innes-Stubb valitsi Haukilahden rannan kuvauspaikaksi muun muassa siksi, että se on perheelle tärkeä. ”Olemme viettäneet täällä paljon aikaa. Tyttäremme ja poikamme ovat myös työskennelleet täällä.” Kuva: Markku Pitkänen / YleInnes-Stubb toivoo, että voisi presidentin puolisona näyttää, kuinka paljon Suomi hänelle merkitsee.Erityisesti hän haluaisi puolisona edistää perheiden hyvinvointia, ehkäistä syrjäytymistä ja tuoda ihmisiä yhteen musiikin ja urheilun avulla. ”Lisäksi haluaisin osallistua lähisuhdeväkivallan vastaiseen työhön”, Innes-Stubb sanoo.Suzanne Innes-Stubbin mukaan presidentin puolison roolille ei ole yhtä valmista mallia vaan jokainen tekee siitä oman näköisensä.Innes-Stubb työskentelee pörssiyhtiö Koneella johtotehtävissä. Hän ei osaa vielä sanoa, luopuisiko nykyisestä työstään, mikäli aviopuolisostaan tulisi presidentti. Päätös olisi vaikea.– Pidän työstäni hyvin paljon. Samalla kuitenkin ymmärrän odotukset, jotka puolisoon kohdistuvat, hän toteaa.Pari tapasi opiskeluaikoina Belgiassa. He ovat pitäneet yhtä jo kolmisenkymmentä vuotta.Tästä haaveilen: ”Siitä, että lapset olisivat onnellisia.”Suzanne Innes-StubbAntonio Flores: Roolini olisi huolehtia, että kotona on kaikki hyvin

Espoon Tarvaspäässä sijaitseva Gallen-Kallelan museo on jylhä ilmestys. Taidemaalari Akseli Gallen-Kallelan 1900-luvun alussa omaksi ateljeekseen rakennuttama rakennus on Antonio Floresille rakas.Aiemmin Flores kävi museossa tiuhaan puolisonsa, valitsijayhdistyksen presidenttiehdokkaan Pekka Haaviston (vihr.) kanssa.Nykyään vierailuväli on harventunut. Silti Floresista tuntuu kuin hän olisi tullut kotiin.Avaa kuvien katseluAntonio Flores halusi tulla kuvatuksi Gallen-Kallelan museossa. ”Kun muutin Suomeen, Pekka toi minut tänne ensimmäistä kertaa. Tämä on kuin satulinna ja tärkeä osa suomalaista kulttuuria”, Flores perustelee. Kuva: Mimmi Nietula / YlePresidentin puolisona Flores haluaisi edistää lasten ja nuorten asiaa.”Suomessa on paljon apua tarvitsevia lapsia ja nuoria. On tärkeää, että lapset saavat koulutusta, heillä on koti ja rakkautta.”Floresin mukaan olisi presidenttipuolison tehtävä huolehtia, että kotona on kaikki hyvin.Omaa parturi-kampaamoyritystään pyörittävä Flores uskoo, että yrittäjyys ja presidentin puolison rooli ovat yhteensovitettavissa edustustehtäviin.– Minulla on monta ammattia, ja tekemistä varmasti löytyy. En halua luopua itsestäni ja ammatistani.Flores ei ole ensimmäistä kertaa puolisonsa tukena presidenttikisassa. Pari tapasi vuonna 1997.Vuoden 2012 vaaleissa Haavisto hävisi Sauli Niinistölle vaalien toisella kierroksella. Vuoden 2018 vaaleissa hän jäi jälleen kisassa toiseksi, kun istuva presidentti sai jatkokauden.Tästä haaveilen: ”Iso haaveeni on aina ollut lapsi.”Antonio FloresMerja Rehn: Kyseessä on kunniatehtävä

”Rouva Ilmaperuna.”Sillä nimellä Suomen itsenäisyyden juhlarahasto Sitran kollegat aikoinaan kutsuivat valitsijayhdistyksen ja keskustan presidenttiehdokkaan Olli Rehnin puolisoa Merja Rehniä.Hän on ollut mukana kehittämässä teknologiaa ilmassa kasvatettavien eli aeroponisesti viljeltyjen perunoiden taustalla.Avaa kuvien katseluKuvauspaikaksi Merja Rehn valitsi työnantajansa Metropolia-ammattikorkeakoulun Myyrmäen kampuksella sijaitsevan Robogarage-tallin. ”Tämä on paikka, jossa oppiminen ja työelämä yhdistyvät”, Rehn perustelee valintaansa. Kuva: Mimmi Nietula / YleMerja Rehn ei vastaa suoraan kysymykseen, luopuisiko hän työstään, jos Olli Rehnistä tulisi presidentti.Hänestä asia ei ole niin mustavalkoinen: oman työn ja edustustehtävien yhdistäminen on onnistunut myös aiemmin. Olli Rehn on aiemmin toiminut muun muassa EU-komissaarina.Merja Rehnin ura on pitkään pyörinyt kestävän kehityksen ja etenkin ruoantuotannon ympärillä.Presidentin puolisona Merja Rehn haluaisi edistää nuorten pärjäämistä ja sitä, että jokainen löytäisi paikkansa yhteiskunnassa.Rehn näkee puolison roolin kunniatehtävänä isänmaan palveluksessa.Rehnit tapasivat poliittisessa nuorisojärjestössä 1980-luvun alussa. Työkaveruus muuttui rakkaudeksi, kun pariskunta tapasi uudelleen 1990-luvulla. Avioliitto solmittiin vuonna 1995.Tästä haaveilen: ”Ei ole ollut tapana rakennella pilvilinnoja.”Merja Rehn Hilla Halla-aho: En edistäisi omaa agendaa

Aurinko väijyy vielä taivaanrannassa. Aamuinen meri-ilma on kolea. Perussuomalaisten presidenttiehdokas Jussi Halla-ahon puoliso Hilla Halla-aho halusi tulla kuvatuksi merenrannassa.Meri on aina ollut Hilla Halla-aholle tärkeä. Veden äärellä hän kokee avaruutta ja vapautta.Avaa kuvien katseluHilla Halla-aho halusi tulla kuvatuksi merenrannalla Helsingin Eiran kupeessa. Lapsuudenperheellä oli purjevene, jolla vietettiin monia kesiä. ”Sittemmin olen jatkanut harrastusta ystävieni kanssa. Minulla on onni asua nykyisinkin lähellä merta”, Halla-aho sanoo. Kuva: Mikko Koski / YlePresidentin puolisona Halla-aho pyrkisi täyttämään velvollisuutensa. Tällä hän viittaa esimerkiksi edustustehtäviin.”En koe, että presidentin puolisona olisin henkilö, jolla on oma agenda edistettävänä tai viesti vietävänä.”Jos Jussi Halla-ahosta tulisi presidentti, Hilla Halla-aho ei lähtökohtaisesti olisi valmis luopumaan nykyisestä työstään koodarina.Halla-ahon mukaan puolison rooli olisi ennen kaikkea ”tukitehtävä”. Hän ei haluaisi ottaa aktiivista roolia.Pariskunta tapasi 2000-luvun alussa työskennellessään samassa tutkimusprojektissa Helsingin yliopistolla.Tästä haaveilen: ”Perusasioista: että oma perhe, lähipiiri ja itsekin saisi elää terveenä, ja lapset voisivat hyvin.”Hilla Halla-ahoJuha Mustonen: Edistäisin Suomen asiaa

Helsinkiläisessä Café Engel -kahvilassa on tungosta. Juha Mustonen nauttii aamiaista kuin kuka tahansa matkaaja.Reissaaminen on tullut tutuksi, sillä hänen ja SDP:n presidenttiehdokas Jutta Urpilaisen perhe elää kahdessa kodissa Suomessa ja Brysselissä.Senaatintoria ympäröivät yliopiston päärakennus, Valtioneuvoston linna ja Helsingin tuomiokirkko. Mustoselle oli selvää, että hän haluaa tulla kuvatuksi täällä.Toinen vaihtoehto olisi ollut joko puuseppäisän Pohjois-Karjalaan rakentama savusauna tai Brysselin-kodin telttasauna.Avaa kuvien katseluJuha Mustonen halusi valitsi kuvauspaikaksi Helsingin Senaatintorin. ”Suomen vahvuutena nähdään toimiva demokratia, toimiva talous, tasokas koulutus ja sisu, joka on eräänlaista toivolla tulevaan suhtautumista. Tässä Senaatintorin ympärillä nämä asiat ovat kaikki esillä”, Mustonen sanoo. Kuva: Mimmi Nietula / YleMustonen on työskennellyt pitkään EU-virkamiehenä Brysselissä. Hän ei ole päättänyt, jatkaisiko nykyisessä työssään, jos Urpilaisesta tulisi presidentti.– Voi olla, että joutuisin tilapäisesti ottamaan työstäni pienen irtioton.Kirkko edustaa Mustoselle toivoa.Presidentin puolisona Mustonen haluaisi edistää Suomen asiaa. ”Ja nimenomaan rinnalla kulkijana”, hän täsmentää.Mustoselta löytyy vankkaa luottoa puolisonsa kykyyn omien tehtäviensä hoidossa. Presidentin puolisona Mustonen näkisikin oman roolinsa ennen kaikkea kotirintaman tuen tarjoajana niin perheenisänä kuin puolisona.Mustonen tapasi puolisonsa nuorisojärjestöjen kansainvälisessä toiminnassa. Yhteistä taivalta pariskunnalla on takana ”tämä vuosituhat”.Mustonen ei tunnusta neuvovansa puolisoaan arkisissa asioissa.– Elämä voi olla molemmin puolin sellaista neuvomista ja neuvottelua, hän toteaa hymyillen.Tästä haaveilen: ”Levollisesta, rauhallisesta elämästä. Tässä ajassa haave on aika ajankohtainen.”Juha MustonenJuha Pursiainen: En ottaisi näkyvää roolia

Päivä on jo kääntynyt iltaan helsinkiläisessä lähiössä. Puiston maskotti, kippurahäntäinen orava, tuijottaa tikun nokasta. Vasemmistoliiton presidenttiehdokas Li Anderssonin puoliso Juha Pursiainen saapuu paikalle pariskunnan Ava-tyttären kanssa.Avaa kuvien katseluJuha Pursiainen valitsi kuvauspaikaksi leikkipuisto Oravan Helsingin Herttoniemessä. ”Lapset ovat vaalimisen arvoisia”, hän sanoo. Kuva: Berislav Jurišić / YleVaikka lapset ovat pienen tyttären isän sydäntä lähellä, Pursiainen ei ole päättänyt, mitä asioita hän presidentin puolisona haluaisi edistää.”En ole edes ajatellut koko asiaa.”Jos Andersson valittaisiin presidentiksi, Pursiainen ei ottaisi erityisen näkyvää roolia julkisuudessa tai luopuisi työstään. Pursiainen työskentelee tv-tuotannossa lavastusassistenttina.Pariskunta tapasi vuonna 2018.Tästä haaveilen: ”Siitä, että lapseni saa hyvän elämän.”Juha PursiainenKirsi Aaltola: ”Puolison tehtävä on prioriteetti”

Päivä kääntyy iltaan jugendrakennuksistaan tunnetulla Helsingin Katajanokalla. Valitsijayhdistyksen presidenttiehdokas Mika Aaltolan vaimo Kirsi Aaltola seisoo punatiilisen koulun pihalla. Tuuli vihloo, ja sataa lähes vaakasuoraan. Aaltolaa se ei näytä haittaavan.Avaa kuvien katseluKirsi Aaltola valitsi kuvauspaikaksi Katajanokan ala-asteen koulun. ”Tämä on meille se, minkä pohjalle Suomi on rakentunut: Suomalainen tasa-arvoinen koulutus.” Kuva: Mimmi Nietula / YleKoulutus ja oppiminen ovat Aaltolan uran punaiset langat. Hän työskentelee kehittämisliiketoiminnan johtajana valtio-omisteisessa Haus-yhtiössä.Kirsi Aaltola toivoo, että voisi jatkaa edes osittain työssään, vaikka Mika Aaltola tulisi valituksi presidentiksi. Hän ei osaa sanoa, olisiko se mahdollista.– Se on kysymys, joka tulee ajankohtaiseksi vasta myöhemmin, jos näin käy. Puolison tehtävä olisi kuitenkin se prioriteetti.Kirsi Aaltola haluaisi edistää itselleen tärkeitä asioita myös presidentin puolisona.Erityisesti hän haluaisi panostaa nuorten hyvinvointiin. Lapset ja nuoret ovat tulevaisuus, Aaltola linjaa.Aaltolan mukaan puolison tärkein rooli on olla presidentin tukena.Vuonna 2019 avioituneet Aaltolat elävät parhaillaan hektistä lapsiperhearkea. Geo syntyi huhtikuussa 2022.Tästä haaveilen: ”Toivon, että lapsellani on asiat hyvin.”Kirsi AaltolaJasmine Pajari: ”Minusta ei saa passiivista naista vierelle”

Tuore lumi natisee jalkojen alla, puilla on lumihuntu. Liike Nytin presidenttiehdokas Harry Harkimon puoliso Jasmine Pajari tuikkaa nuotioon tulet.Avaa kuvien katseluJasmine Pajari valitsi kuvauspaikaksi Sipoonkorven kansallispuiston. ”Luonto on elintärkeä, ja meidän tulee suojella sitä”, hän sanoo. Kuva: Jaani Lampinen /  YleJasmine Pajarilla on myös kolme asiaa, jota hän haluaisi presidentin puolisona edistää.”Sydäntäni lähellä ovat naisten oikeudet, rasismin ja syrjinnän vastainen työ ja meren hyvinvointi.”Presidentin puolisona Jasmine Pajari ottaisi aktiivisen roolin.Hän olisi valmis luopumaan työstään tapahtumakoordinaattorina Kangasalan kaupungilla.Pajari esiintyi ensimmäistä kertaa julkisesti puolisonsa rinnalla itsenäisyyspäivän vastaanotolla. Pari on seurustellut marraskuusta asti.Parin 35 vuoden ikäero herätti keskustelua.Tästä haaveilen: ”Siitä, että maailmassa olisi enemmän ihmisyyttä. Se korjaisi monta asiaa.”Jasmine PajariKristillisdemokraattien presidenttiehdokas Sari Essayahin puoliso Roope Knapp kieltäytyi kasvokkaisesta haastattelusta.Knapp ja Essayah ovat olleet naimisissa yli 30 vuotta.

Presidentinvaalien ensimmäinen kierros on 28. tammikuuta. Ylen vaalikoneen ja muut vaalisisällöt löydät kootusti täältä.
</article>
<article name="Arvaa kuka presi­dent­tieh­dokas: yhdeksän väitettä paljastavat, oletko politiikan supertietäjä" href="https://yle.fi/a/74-20070339">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.

Toteutus vaati toimiakseen JavaScriptin.
</article>
<article name="Harrastatko hyvin syömistä? Kerro siitä meille" href="https://yle.fi/a/74-20071240">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Kuopiossa on lyhyen ajan sisällä suljettu jo viisi ruokaravintolaa pysyvästi tai väliaikaisesti. Osuuskauppa Keskimaa pohtii Jyväskylän keskustassa sijaitsevan ravintola Amarillon sulkemista.Alalle on vaikeaa houkutella uusia ammattilaisia.Näivettymässä ei suomalainen ravintolakulttuuri kuitenkaan ole: intohimoisten ruokaharrastajien ja -ammattilaisten Châine des Rôtisseurs -seuran mukaan se on suorastaan eläväinen.– Olemme kehittyneet huimasti. Jos menee vaikka kolmekymmentä vuotta taaksepäin, niin ravintolassa syöminen oli liiketoiminta-hommia tai sitten käytiin sunnuntaisin Rossossa syömässä, sanoo seuran Suomen valtavouti Johanna Hornborg.Ihmiset innostuvat ruuasta yhä enemmän ja ovat valmiita panostamaan siihen. Hornborg iloitsee varsinkin nuorten ravintolakäyttäytymisestä. Nuoret aikuiset panostavat elämyksiin ja luksukseen aiempia sukupolvia enemmän. 

</article>
<article name="Suomalaisten nauruhermoja kutitellaan tammikuussa – vuoden alkuun on kasautunut kome­dia­fes­ti­vaalien suma" href="https://yle.fi/a/74-20071671">
– Kun Sikahauskan stand up -festivaalit aloitettiin 15 vuotta sitten, ei tammikuussa ollut yhden yhtä stand up -festivaalia. Tänä vuonna on kuudet ja samana viikonloppuna kolmet, päivittelee tapahtuman tuottaja, koomikko Panu Kärri.Lappeenrannassa ja Imatralla järjestettävän Sikahauska-viikonlopun lisäksi runsas huumorikattaus on tarjolla myös Joensuussa Kerubin komiikkafestareilla ja Tampereella Tomaatteja! Tomaatteja! stand up -festivaaleilla, joka on Pohjoismaiden suurin komediafestivaali.– Eivät koomikot aivan kesken lopu, mutta ei tänä viikonloppuna varmaan kovin montaa koomikkoa ilman keikkaa ole, arvelee Kärri.Avaa kuvien katseluNaurunpyrskähdykset täyttivät kulttuuritila Nuijamiehen perjantai-iltana. Kuva: Minna Kaipainen / YleSamanaikaisten festareiden vuoksi Sikahauska on tänä vuonna aikaisempaa tiiviimpi, ja esityksiä on vähemmän.Kärri lupaa, että ensi vuonna Sikahauska on taas normaalimitoissa.– Katsotaan ajankohtaa tarkemmin, että koomikoiden työkalenteri täyttyisi tasaisemmin.Avaa kuvien katseluSosiaalisesta mediasta tuttu Viivi Kuusela esiintyi Lappeenrannassa perjantaina. Kuva: Minna Kaipainen / YleTammikuu täyttää koomikon kalenterin14 vuotta stand up keikkoja tehnyt Tomi Haustola on huomannut, kuinka tammikuu on muuttunut.– Silloin kun aloitin keikkailun, tammikuu oli aika hiljainen. Nykyään keikkakalenteri täyttyy yrityskeikoista sekä festivaaleista, sanoo Haustola.Yleisöä myös riittää keikoille vuoden alussa. Haustolan havaintojen mukaan ihmisten kiinnostus stand up -komiikkaa kohtaan on kasvanut. Stand up on nostanut profiiliaan, kun tunnettujen koomikoiden määrä on lisääntynyt televisio-ohjelmien ja sosiaalisen median ansiosta.Avaa kuvien katseluTomi Haustola viihdyttää Sikahauskan yleisöä sooloesityksellä. Kuva: Minna Kaipainen / YleMusta huumori puree Etelä-KarjalassaLappeenrannassa ja Imatralla nähdään yleisön toiveesta enemmän teemaklubeja. Toiveina on ollut musiikkiklubia, mustaa huumoria, sooloesityksiä ja naiskoomikoita. Näistä erityisesti musta huumori kolahtaa Etelä-Karjalassa. Perjantainen mustan huumorin ilta myytiin loppuun ensimmäisenä.– Se on varmaan jotain eteläkarjalaista verenperimää. Vaikka ollaan ilosii karjalaisii, niin meihin uppoaa kyllä aivan sysimusta ja hirveä huumori, sanoo Sikahauska festivaalin tuottaja Panu Kärri.
</article>
<article name="Ristomatti Hakola sai ilouutisen lentoyhtiön kadottamista suksista – tieto MM-kisoista sytytti pitkästä aikaa hiihtoliekin" href="https://yle.fi/a/74-20071683">
Ylen Urheilustudion sohvalla piipahti lauantaina maajoukkuehiihtäjä Ristomatti Hakola. Hän oli vielä viime viikolla mukana Oberhofin maailmancupissa, mutta nyt hän jäi Suomeen.Hakola ei halunnut lähteä kilpailuviikonloppuun, missä ohjelmassa on kilpailuja vapaalle hiihtotavalle. Lauantaina edessä olisi ollut sprintti ja sunnuntaina 20 kilometrin yhteislähtö.– Toivottavasti vapaa hiihtotapa kuuluu vielä jonain päivänä omaan ohjelmaani, Hakola kertoi Urheilustudiossa.Hän kilpaili vapaalla hiihtotavalla tammikuun puolivälissä kakkostasolla Skandinavia-cupissa Otepäässä. Hakola oli kilpailussa kymmenes. Edelle ehti yhteensä yhdeksän norjalaista.Hakolalle oli ehtinyt tulla kahden vuoden tauko vapaan hiihtotavan kilpailuista.Viime aikoina on myös puhuttanut se, kuinka lentoyhtiö hukkasi Hakolan sukset kotimatkalla Oberhofin maailmancupista. Nyt hiihtäjä on kuitenkin kuullut hyviä uutisia suksistaan.– Ne ovat ilmeisesti nyt tulossa Suomeen. Ne sukset ovat parhaat sukseni perinteisen hiihtotavan pakkaskeliin. Ne eivät ole aiemmin hukkuneet kertaakaan, Hakola kertoi.Sprinttihiihdon loppumisesta värikäs vertausHakola oli aikanaan jopa kuusi kertaa sprintissä maailmancupin finaalissa. Nyt häntä voi kuitenkin kutsua vanhaksi sprinttihiihtäjäksi. Hakola siirtyi jokunen vuosi sitten enemmän normaalimatkojen hiihtäjäksi.Yle Urheilun asiantuntija Kalle Lassila yritti grillata Hakolaa, miksi hän teki sellaisen ratkaisun hyvän sprinttimenestyksen jäljiltä. Hakola oli juuri yltänyt palkintokorokesijojen tuntumaan, kunnes vaihtoi painopistettä hieman pidemmille matkoille.– Vaikeaa lähteä sanomaan. Jälkikäteen ajatellen olisin voinut katsoa sprintissä kortit loppuun asti, Hakola sanoi.Hakola myönsi, että sprinttikilpailut ovat myös raakoja.– Siinä tulee neljä lähtöä päivään. Kolme viimeistä ovat myös todella lyhyen ajan sisään. Kestääkö peräaukkoni tuollaista kymmentä vuotta? Hakola letkautti.Avaa kuvien katseluRistomatti Hakola on nykyään enempi ja vähempi perinteisen hiihtotavan ja normaalimatkojen mies. Kuva: Tomi Hänninen / Chilipictures– Normaalimatkalla on kuitenkin yksi lähtöpiippaus, 15 tai 20 kilometriä hiihtoa. Maali, palkintojenjako ja syömään.Pienen tuumaustuokion jälkeen Jämin Jänteen hiihtäjä kertoi myös aina unelmoineensa olevansa erinomainen yleishiihtäjä. Hän hehkutti esimerkiksi norjalaismiehiä siitä ja nosti esimerkiksi nykyisen maailmancupin kokonaiskilpailun kärkinimen Harald Östberg Amundsenin.– Ihan sama mikä matka, hän on tosi kova. Olen haaveillut aina tuollaisesta, mutta minulta puuttuu vain kolme neljäsosaa matkoista, Hakola sanoi ja muistutti, kuinka kutsui itseään nuorempana ”köyhän miehen Petter Northugiksi”, viitaten maastohiihdon norjalaislegendaan.Viime vuoden Planican MM-hiihtojen viestin hopeamitalisti ja vuoden 2021 Oberstdorfin MM-hiihtojen parisprintin hopeamitalisti odottaa jo innolla ensi vuoden MM-kisoja Trondheimissa.Hakola alkoi kiinnostaa kymmenen kilometriä perinteisellä hiihtotavalla.– Kun näin radat, se alkoi kiinnostaa. Radat olivat arvokisaradoiksi aika helpot. 85 prosenttia tasatyöntöä. Minua alkoi pitkästä aikaa hiihto kiinnostaa, Hakola heitti.Kuinka kauan hiihto vielä sinua kiinnostaa?– Se riippuu aina vähän tuloksista. Pitääkö lukea polvillaan tuloslistaa? Hiihto on aina mukavampaa, kun pärjää, 32-vuotias Hakola pyöritteli.
</article>
<article name="Oudot kaatumiset harmittivat Aino-Kaisa Saarista – asiantuntija ihasteli, kuinka Joni Mäki koulutti Norjan ykkösnimeä" href="https://yle.fi/a/74-20071690">
Hiihdon maailmancupissa nähtiin todella paljon kaatumisia vapaan hiihtotavan sprintissä Sveitsin Gomsissa. Melkein joka erässä tuntui joku menevän kumoon.Erikoisimmat kaatumiset nähtiin heti lähtöpamauksen jälkeen. Ensiksi meni nurin Saksan Jan Stölben heti ensimmäisten potkujensa jälkeen. Sitten samalta latu-uralta kaatui seuraavaksi Sveitsin Janik Riebli.Kaatumisille ei löytynyt tuoreeltaan mitään selvää syytä.– On vaikea sanoa, oliko siinä uralla jotain vai voiko olla vain sattumaa. Siinä tuli sen verran monta kaatumista samalle ladulle. Sen perusteella voisi epäillä, että urasta löytyisi jotain, Yle Urheilun asiantuntija Aino-Kaisa Saarinen spekuloi.– On erittäin harmillista, jos siinä on ollut joku johto tai kamera. Todella outo juttu kaiken kaikkiaan.Mitä ihmettä? Saksalaishiihtäjä kaatui oudosti heti lähdön jälkeenTaas sama paikka! Janik Riebli nurin heti lähdössä Nurin meni myös ihan tähtitason hiihtäjiä, kuten maailmancupin kärkinimi Jessie Diggins. Saarinen näki runsaiden kaatumisten syynä todella rajun Gomsin radan, jossa oli pitkät nousupätkät. Goms sijaitsee vielä 1300 metriä merenpinnan yläpuolella.– Joku voi väittää, että se ei ole korkealla. Mutta kun happoa tulee kroppaan, se ei huuhtoudu enää. Laskut olivat myös vauhdikkaita. Kun joku horjahtaa aavistuksen vieressä, voi sitten väistäessä ajautua herkästi väärälle latu-uralle ja samalla enemmän sohjolle, Saarinen analysoi.Asiantuntija kuitenkin tykkäsi radasta.– En nähnyt sitä liian vaikeana. Se oli kuitenkin siinä ja tässä, Saarinen sanoi.Jo sprinttikarsinnassa nähtiin harvinaisempia kaatumisia. Taiwanin Sophia Tsu Velicer veti ulos radalta uransa ensimmäisessä maailmancup-kilpailussa. Taiwanilainen oli ruotsalaismedia Expressenin mukaan aloittanut hiihdon kolme vuotta sitten. Ruotsin kokeneempi maajoukkuehiihtäjä Marcus Grate kaatui puolestaan todella yllättäen kesken loppusuoran. Kumpikin kuvaili ruotsalaismedialle tilanteita noloiksi.Ruotsin Marcus Grate kaatui sprinttikarsinnassa loppusuoralla Taiwanilaishiihtäjä kompuroi karsinnassa Saarinen kuittasi tilanteet puhtaina vahinkoina. Yksi suomalainenkin meni nurin. Jasmi Joensuu kaatui vauhdikkaassa laskussa erävaiheen alussa. Hän oli vielä karsinnan paras suomalainen yhdessä Joni Mäen kanssa 12. sijallaan.– Aloin miettiä hänen puheitaan karsinnan jälkeen haastattelussa. Silloin tuo vauhdikas lasku mietitytti häntä. Näytti siltä, että hän oli takapainoisessa asennossa ennen kaatumistaan. Monesti urheilija miettii turhan paljon tuollaista laskua. Siitä tulee jännitystä kroppaan, eikä pysty laskemaan rennosti, Saarinen pohti.Jasmi Joensuun nurin sprintin alkuerissä Aikaisemmilta vuosiltaan kaatumisista tuttu Joensuu totesi, että nyt nurinmenossa ei ollut mitään draamaa. Hän piti sitä omana mokana.Suomalaisista parasta kyytiä pitivät Joni Mäki ja Jasmin Kähärä. He olivat ainoat suomalaiset 12 parhaan välierissä. Kähärä oli lopputuloksissa 10:s. Mäki puolestaan 8:s.Tulos oli Mäen kaikkien aikojen paras maailmancupin sprintissä vapaalla hiihtotavalla. Viimeksi hän on ollut maailmancupissa henkilökohtaisessa kilpailussa korkeammalla lähes kaksi vuotta sitten.Mäki sinetöi huippusijoituksensa voittamalla alkueränsä. Aino-Kaisa Saarinen ihasteli Mäen taktista pelisilmää alkuerässä. Hän syttyi etenkin siitä, kuinka tämä koulutti Harald Östsberg Amundsenia. Norjalaistähti on maailmancupin kokonaiskilpailun kärkinimi.– Joni on isokokoinen hiihtäjä ja pystyy peittämään linjoja. Norjalainen yritti tulla sisältä ohi. Joni jätti syötiksi rakoa, mutta ei niin paljoa, että kukaan olisi päässyt ohi. Norjalainen joutui ottamaan vauhtia pois. Se oli hyvää peliä Jonilta, Saarinen kehui.– Joni näytti vaan pää kylmänä, että käykää rinnalla. Sitten se oli kiitos ja hei. Joni paineli jatkoon keulassa.Joni Mäki voitti alkueränsä Gomsin sprintissä Jasmin Kähärän toiminnastakin 15-kertainen arvokisamitalisti tykkäsi.– Jasmin on herkässä kunnossa. Hän pääsi keulaan ja osaa hiihtää. Hän laski todella mainiosti. Suomalaisia on parjattu laskutaidoista, mutta ei se ole kansalaisuudesta kiinni. Kun urheilija on hyvässä kunnossa, pystyy hän silloin laskemaan vauhdikkaasti, Saarinen painotti.Käsittämättömän kovat voittajatSprinttifinaaleissa nähtiin puolestaan mykistävää ylivoimaa. Ruotsin Linn Svahn voitti niin isolla marginaalilla, että muut eivät meinanneet mahtua tv-kuviin.Norjan Johannes Hösflot Kläbo puolestaan näytti jo häviävän Ranskan Lucas Chanavat’lle. Norjan tähti kuitenkin nousi vielä loppusuoralla ohi.– Molemmat miehet ovat älyttömän nopeita, mutta Kläbo pystyi silti kiihdyttämään vaan ohi. Se oli ihan uskomatonta. Kläbolla on niin mieletön vauhtireservi. Hän pystyi vielä todella kovasta vauhdista kiihdyttämään. Ei Kläboa turhaan kutsuta rakettimieheksi, Saarinen suitsutti.Johannes Hösflot Kläbo löi hurjassa sprintissäLinn Svahn ylivoimaiseen voittoon Gomsin sprintissä! Goms, sprintti, naiset (V)1. Linn Svahn SWE 3.00,67
2. Maja Dahlqvist SWE + 2,16
3. Jonna Sundling SWE + 2,22
4. Frida Karlsson SWE + 2,82
5. Emma Ribom SWE + 7,79
6. Nadine Fähndrich SUI + 9,6310. Jasmin Kähärä
28. Jasmi Joensuu32. Kerttu Niskanen
36. Johanna Matintalo
38. Krista Pärmäkoski
42. Tiia OlkkonenGoms, sprintti, miehet (V)1. Johannes H. Kläbo NOR 2.36,42
2. Lucas Chanavat FRA + 0,08
3. Håvard S. Taugböl NOR + 0,73
4. Valerio Grond SUI + 1,28
5. Erik Valnes NOR + 6,98
6. Richard Jouve FRA + 17,118. Joni Mäki
23. Lauri Vuorinen
28. Niilo Moilanen
34. Emil Liekari
44.Juuso Haarala
56. Wiljam Mattila
</article>
<article name="”Tässä maassa äänelläni on vaikutusta”, sanoo Tatiana King" href="https://yle.fi/a/74-20071114">
Vaasalainen Tatiana King äänestää Suomen presidentinvaaleissa nyt ensimmäistä kertaa.King sai Suomen kansalaisuuden viime vuonna ja on yksi lähes 6 000 henkilöstä, jotka pääsevät ensimmäistä kertaa äänestämään Suomen kansalaisuuden saatuaan.– Äänestyspäätös on minulle hyvin tärkeä, koska tiedän, että tässä maassa äänelläni on vaikutusta.King muutti Suomeen reilu viisi vuotta sitten Venäjältä tyttärensä kanssa. Sen jälkeen hän on alkanut rakentaa elämäänsä tänne.Kymmeniä tuhansia ensikertalaisiaUusien kansalaisten lisäksi presidentinvaaleissa äänestää nyt ensi kertaa lähes 49 000 sellaista äänioikeutettua, jotka ovat täyttäneet 18 vuotta kevään 2023 eduskuntavaalien jälkeen.Yksi heistä on vaaleja edeltävänä päivänä 18 vuotta täyttävä laihialainen Luukas Rintamäki.Rintamäen ikä ei riittänyt vielä ennakkoäänestämiseen, mutta vaalisunnuntaina hän saa käyttää äänioikeuttaan ensimmäistä kertaa.Ohjeet vaalipaikalla käyttäytymiseen on kysytty vanhemmilta, ja tuttu kaveri lähtee mukaan.– Kaveri täytti tässä pari päivää sitten myös 18. Sen kanssa mennään yhdessä äänestämään, naurahtaa Rintamäki.Luukas Rintamäki on yksi uusista äänioikeutetuista - täyttää 18 lauantaina ja pääsee äänestämään sunnuntainaLuukas Rintamäki menee kaverin kanssa äänestämään sunnuntaina. Terhi Varjonen tapasi Luukaksen kesken lukion koeviikon ja syntymäpäiväsuunnitelmien.Aikuisuutta ja halua vaikuttaaRintamäelle äänestäminen on merkki aikuisuudesta. Samalla kun tulee täysi-ikäiseksi, tulevat myös oikeudet voimaan, kuten äänioikeus.– Tuntuu enemmän ehkä aikuiselta tai aikuismaisemmalta, kun saa äänestää.Lukiota toista vuotta käyvä Rintamäki on seurannut presidenttiehdokkaiden edesottamuksia vaalikeskusteluissa ja vaalikonettakin on käytetty.Päätös omasta ehdokkasta on jo muodostunut. Presidenttiehdokkaiden puheissa hänelle painavat nuorten asiat ja turvallisuus.Rintamäelle äänestäminen vaaleissa on itsestäänselvyys.– Lyhyesti ja ytimekkäästi: halu vaikuttaa. Halu olla mukana äänestämässä ja yhteiskunnan luomisessa.Nuori mies aikoo seurata sunnuntai-iltana vielä vaalilähetyksistä, että kuinka oman ehdokkaan käy.Avaa kuvien katseluTatiana King sai Suomen kansalaisuuden vuonna 2023. Kuva: Jarkko Heikkinen / YleEro äänestysaktiivisuudessaUlkomaalaistaustaiset äänestävät vaaleissa selvästi suomalaistaustaisia vähemmän.Eduskuntavaaleissa 2023 noin 72 prosenttia suomalaistaustaisista äänioikeutetuista äänesti, kun ulkomaalaistaustaisista äänesti vajaa 40 prosenttia.Kingille äänestäminen on itsestäänselvyys. Hän kertoo rakastavansa Suomea.– Muutin tänne viisi ja puoli vuotta sitten ja haluan asua täällä pitkään. Minun perheeni ja lapseni ovat täällä ja tiedän, että kun teen päätöksen, se vaikuttaa minuun ja perheeseeni.Siksi äänestäminen on Kingin mielestä vastuullinen teko, joka kaikkien Suomen kansalaisten pitäisi tehdä.
</article>
<article name="Aina joku tekee tämän virheen lähtiessään äänestämään" href="https://yle.fi/a/74-20071250">
Presidentinvaaleissa äänestävän kannattaa tarkistaa oma äänestyspaikka hyvissä ajoin.Esimerkiksi Helsingissä tapahtuu vaalista toiseen erehdyksiä oman äänestyspaikan suhteen. Se voi olla ongelma, varsinkin jos paikalle saapuu viime minuuteilla sunnuntai-iltana.Helsingin keskusvaalilautakunnan sihteeri Veera Reuna tunnistaa ilmiön.– Kyllä näitä aina jonkin verran tulee.Reunan mukaan sekaannuksia voi sattua, jos äänestäjä ei ole tarkistanut omaa äänestysaluettaan tai on vastikään muuttanut.Kaikki Ylen sisällöt presidentinvaaleista löydät täältäÄänestyspaikka määräytyy äänioikeutetun osoitetiedon mukaan. Presidentinvaaleja varten tiedot on kerätty väestötetojärjestelmästä 8. joulukuuta 2023.Äänestyspaikka saattaa muuttua edellisistä vaaleista myös esimerkiksi julkisten tilojen remonttien takia.– Jos esimerkiksi joku koulu menee remonttiin, äänestyspaikka saattaa siirtyä väliaikaisesti muualle. Äänestyspaikat pyritään kyllä pitämään niin samoina kuin vain mahdollista.Eri alueiden äänestyspaikkoja on jopa samassa osoitteessaHelsingissä äänestysalueita ja -paikkoja on peräti 167. Muutamien eri äänestysalueiden äänestyspaikat ovat jopa samassa osoitteessa, mutta eri oven takana.Äänioikeutettu pääsee varsinaisena vaalipäivänä äänestämään vain oman alueensa äänestyspaikalla. Paikan voi tarkastaa kotiin postitetusta kirjeestä tai verkkopalvelusta.Avaa kuvien katseluÄänestämään kyllä ehtii viime hetkilläkin, kunhan on äänestyspaikassa sunnuntaina iltakahdeksaan mennessä.  Kuva: Saara Hirvonen / YleVaalihuoneistot ovat sunnuntaina auki aamyhdeksästä iltakahdeksaan. Äänestämään pääsee mahdollisesti muutaman minuutin ylikin, kunhan on äänestystilassa tai aivan sen lähistöllä virallisen ajan puitteissa.Äänioikeutettu ohjataan oikeaan paikkaan, jos omaa nimeä ei vaaliluettelosta löydy. Viime tipassa väärään paikkaan erehtyviltä kaupunkilaisilta saattaa silti pahimmillaan jäädä äänioikeus käyttämättä.Veera Reuna odottaa vaalisunnuntaita hyvillä mielin.– Järjestelyt ovat sujuneet hyvin. Toivottavasti myös sää on hyvä, että ihmiset lähtevät äänestämään.Kaikki presidenttiehdokkaat kohtasivat Ylen Suuressa vaalikeskustelussa torstaina 25.1.2024.
</article>
<article name="Vaali­sun­nuntai jännittää äänestäjiä: ”Tiukka kisa kiinnostaa”" href="https://yle.fi/a/74-20071447">
Keski-Suomessa jämsäläisen kauppapaikan edessä riittää loppuviikolla tungosta. Vanhassa rättisitikassa istuskelee jämsänkoskelainen Jussi Lintunen. Hän avaa sitikan ikkunaa sen verta raolleen, että siitä sopii vaihtaa muutama sana presidentinvaaleista.Lintunen kertoo äänestäneensä ennakkoon.– Vähän mietin äänestystaktiikkaa, että haluanko varmistaa, että joku pääsee tai ei pääse toiselle kierrokselle. Mutta en sitten tällä kertaa taktikoinut, hän paljastaa.Avaa kuvien katseluJussi Lintusen 52-vuotias rättisitikka on takuuvarma keskustelun aloittaja. ”Ihmiset tulevat helposti juttelemaan”, hän kertoo. Kuva: Riika Raitio / YleVaalikeskusteluissa Lintusta on häirinnyt se, että ehdokkaat kertovat näkemyksistään epämääräisesti.– Kun poliitikko puhuu, se puhuu niin varovasti ja ympäripyöreästi. Pääsee helposti luiskahtamaan, että ”en minä sitä tarkoittanut vaan tarkoitin tätä”.Vaalien tulosiltaa Lintunen aikoo seurata televisiosta. Eniten jännittää, ketkä pääsevät toiselle kierrokselle.– Tiukka kisa kiinnostaa, mutta jos äänet repeävät, saatan mennä nukkumaan, Lintunen sanoo.Avaa kuvien katseluMuuramelaisella Anna Linnisellä oli torstaina Jämsässä kiire lounaspalaveriin. Äänensä hän on antanut ennakkoon. ”En halua katsoa tulosiltaa. Pelottaa, mitä siitä tulee!” Kuva: Riika Raitio / YleAvaa kuvien katseluJämsäläinen Jaana Liukkonen ennakoi tiukkaa kilpailua kahden ehdokkaan välille. Lennu-koira oli mukana lenkillä Jämsän keskustassa. Kuva: Riika Raitio / YleAvaa kuvien katselu”Äänestän ihmistä, en puoluetta”, vaalipäivänä äänestävä Liukkonen sanoo. Kuva: Riika Raitio / YleKeskustaan kaupoille tulleet Eija ja Tapani Suikki kertovat, että heidän perheessään äänestettiin ennakkoon.– Tehtävä suoritettu, löytyi ehdokas. Pari vaihtoehtoa oli, että ei ihan itsestäänselvää, he toteavat.Kampanjointia ja vaalikeskusteluja seurataan Suikeilla tarkkaan. Lintusen tapaan heitäkin on harmittanut ehdokkaiden samanmielisyys.– Kaikki olivat alkuun olevinaan yhtä mieltä, mutta näinhän se ei oikeasti ole. Viimeisissä tenteissä tuli näkyviin eroja, joita kaipasin, Eija Suikki kertoo.Avaa kuvien katseluEija Suikin mielestä ehdokkaiden välille on syntynyt mielipide-eroja vasta viime metreillä.  Kuva: Riika Raitio / YleAvaa kuvien katseluYstävykset Erja Hirvonen ja Jarmo Jokinen kaipaavat presidentiltä vakautta ja laajaa asiantuntemusta. Kampanjoinnissa jämsänkoskelaista Jokista on ärsyttänyt epätasa-arvoisuus. ”Toiset voivat laittaa miljoonia vaalikampanjaan ja toisten on pärjättävä pienemmällä. Se ei ole reilua”, hän sanoo. Kuva: Riika Raitio / YleSami Hauskanen Kuhmoisista on tullut hakemaan linnuille auringonkukansiemeniä.– En ole äänestänyt, enkä todennäköisesti aiokaan. Presidentillä ei ole niin kauheasti valtaa enää nykypäivänä, hän perustelee.Avaa kuvien katseluKolmekymppinen Sami Hauskanen kertoo, ettei äänestäminen vaaleissa ole oikein koskaan kiinnostanut.  Kuva: Riika Raitio / YleVaali-illasta hän nappaa tulokset, mutta muutoin vaalien seuraaminen jää vähälle. Ehdokasasetelma on kuitenkin selvillä.– Varmaan tulee tiukka kisa, sen verran olen ennakkoäänestysprosentteja seurannut.Onko oma ehdokas vielä hukassa? Ylen vaalikoneella selvität, kuka ehdokkaista on kanssasi eniten samaa mieltä.
</article>
<article name="Markku Jokisipilä: Itärajan tapahtumat eivät ole enää Suomen oma asia, koska se on Naton raja" href="https://yle.fi/a/74-20071582">
Suomi pystyy hoitamaan itärajaa koskevia asioita paremmin kuin ennen Nato-jäsenyyden ansiosta, sanoo Turun yliopiston eduskuntatutkimuksen keskuksen johtaja Markku Jokisipilä.– Meillä on nyt käytössä esimerkiksi sellaista Naton tiedustelutietoa, jota aikaisemmin ei ollut, Jokisipilä sanoo.Nato-jäsenyys vaikuttaa Jokisipilän mukaan keskeisesti Suomen itärajaa koskevaan päätöksentekoon. Itärajan tapahtumat eivät ole enää Suomen oma asia, Jokisipilä sanoo.– Se ei ole enää pelkästään Venäjän ja Suomen välinen raja, vaan myös Venäjän ja puolustusliitto Naton välinen raja.Jokisipilä oli Ykkösaamun vieraana lauantaina Areenassa, TV1:ssä ja Yle Radio 1:ssä.Jokisipilä: Kiina on suurempi haaste kuin VenäjäJokisipilä arvioi myös, että Suomen tasavallan presidentin pitää jatkossa erityisesti kiinnittää huomiota Kiinaan.– Kiina on paljon suurempi haaste kuin Venäjä, Jokisipilä sanoo.Jokisipilän mukaan Venäjän taloudelliset ja poliittiset mahdollisuudet vaikuttaa maailmanpolitiikkaan ovat huomattavasti rajallisemmat kuin Kiinan, varsinkin Ukrainan sodan jälkeen.– Länsimaiden ja muunkin maailman taloudellinen riippuvuus Kiinan tuotannosta, esimerkiksi Kiinasta tuotavista mineraaleista, on huomattavasti strategisesti suurempaa luokkaa, Jokisipilä sanoo.Ulkopolitiikan peruspilarit valetaan uusiksiSuomen ulkopolitiikan peruspilareista kaksi haihtui ruudinsavuna ilmaan, kun Ukraina joutui Venäjän suurhyökkäyksen kohteeksi lähes kaksi vuotta sitten. Sitä ennen ulkopolitiikka nojasi Venäjä-suhteisiin ja sotilaalliseen liittoutumattomuuteen kansainvälisen sääntöpohjaisen järjestelmän lisäksi. Nyt uusi perusta on Nato-jäsenyys.– Nato-jäsenyys on otettava huomioon kaikissa ulkopoliittisissa ratkaisuissa ja sillä on linjaamme hyvin voimakas ohjaava ja myös rajoittava vaikutus, Jokisipilä arvioi.Jokisipilä: Presidentin rooli korostuuPresidentin asema ulko- ja turvallisuuspoliittisena päätöksentekijänä EU-asioiden ulkopuolella korostuu Jokisipilän arvion mukaan.– Presidentti edustaa Suomea puolustusliitossa, ja Nato-jäsenyys luo nyt EU-politiikan ulkopuoliselle ulkopolitiikalle aivan uudenlaista painoarvoa. Samaan suuntaan vaikuttaa myös Yhdysvaltojen kanssa solmittu kahdenvälinen puolustusyhteistyösopimus eli DCA-sopimus.Suomen ulkopoliittinen linja muodostuu tp-utvassa, joka tarkoittaa presidentin ja ulko- ja turvallisuuspolitiikan kannalta keskeisten ministereiden muodostamaa ryhmää. Siellä puhutaan jatkossa paljon Yhdysvalloista.– Koska USA-suhteiden hoito kuuluu ennen kaikkea presidentin toimivaltuuksiin, ja koska USA on keskeinen toimija Natossa, Jokisipilä sanoo.Jokisipilä: Nato-jäsenyys muokkaa poliittista kulttuuriamme jatkossaTutkijana Jokisipilä on perehtynyt poliittiseen historiaan. Hän muistuttaa, että kahdella aiemmalla toisen maailmansodan jälkeisellä ulko- ja turvallisuuspoliittisella linjaratkaisulla ensin YYA-sopimuksella ja sitten Neuvostoliiton kaatumisen jälkeen EU-jäsenyydellä on ollut voimakas poliittista kulttuuriamme muokkaava vaikutus.– On odotettavissa, että myös Nato-jäsenyydellä tulee olemaan tällaisia vaikutuksia, Jokisipilä arvioi.Presidentinvaalien kampanjoinnin aikana kaikki ehdokkaat ovatkin vakuutelleet kuin yhdestä suusta, että Suomen presidentin on tultava toimeen ja pärjättävä Yhdysvaltojen presidentin kanssa riippumatta siitä, kuka USA:ssa tehtävää hoitaa.Suomella on Nato-jäsenyydestä nyt noin 10 kuukauden mittainen kokemus. Vaikka Jokisipilä arvioi Suomen Nato-jäsenyyden EU-jäsenyyttä dramaattisemmaksi muutokseksi, se ei ole nyt yhtä kokonaisvaltainen.– Nato-jäsenyys ei ole laajuudeltaan, syvyydeltään ja tiiviydeltään verrattavissa EU-jäsenyyteen, joka vaikuttaa hyvin laajasti poliittiseen päätöksentekoomme lähes kaikilla politiikkasektoreilla, hän sanoo.Haluaako Suomi olla Natossa mallioppilas?EU-jäsenyytensä alussa Suomi pyrki kaikkiin ytimiin ja Suomesta puhuttiin EU:n mallioppilaana. Jokisipilän mukaan Suomi on jo nyt monella tavalla Naton mallioppilas.– Suomi on jo nyt Naton mallioppilas, koska puolustusmenot ovat puolustusliiton vaatimalla tasolla ja koska oma itsenäinen puolustuskyky ja sotilaallinen suorituskyky laajoine reserveineen ovat varsin korkealla tasolla.Suomi on Natolle erityinen siksikin, että itärajasta tuli myös Naton asia.– Koska suurin osa Naton Venäjän-vastaisesta rajasta on Suomen ja Venäjän välistä rajaa, tämä väistämättä tuo Suomelle tietynlaisen erityisaseman puolustusliiton sisällä, Jokisipilä sanoo.Jos Suomi haluaa aktiiviseen rooliin Natossa ja mallioppilaan aseman vahvistamista, se edellyttää myös sellaista vastuunkantoa, josta Suomella ei ole kokemusta.– Se tarkoittaisi minimissään valmiutta osallistua kaikkiin Nato-operaatioihin sekä pidemmälle vietynä osallistumista mahdollisimman aktiivisella ja suurella panoksella, Jokisipilä arvioi.Hän etsii mahdollista vertailukohtaa Tanskasta, joka on aktiivisesti ottanut osaa Nato-operaatioihin eri puolilla maailmaa ja jonka sotilaita on kuollut yli 50 näissä tehtävissä.– Tanska otti osaa myös vuoden 2011 ilmaiskuun Libyassa, jonka seurauksena 14 siviiliä kuoli. Mallioppilaana oleminen tarkoittaisi valmiutta hyväksyä tämänkaltaiset seuraukset.
</article>
<article name="Tutkija uskoo mikrobien supervoimaan: Jo jukurt­ti­lusi­kal­lisessa on yhtä monta bakteerisolua kuin maapallolla asukkaita" href="https://yle.fi/a/74-20068516">
Näsijärven pohjassa makaa 1,5 miljoonaa kuutiota sellutehtaan jätettä eli niin sanottua nollakuitua. Hiedanrannalla ollut sellutehdas tuuppasi järveen jätettä vuosikymmeniä. Nyt mätänevä sellu halutaan hyödyntää.Mikrobiologi ja bioteknologi Elias Hakalehdon selvityksen mukaan jäte voitaisiin nostaa pohjasta. Biojalostamossa siitä saataisiin tuotettua noin sadan miljoonan euron arvosta raaka-aineita, energiakaasuja sekä orgaanisia lannoitteita kemianteollisuuden tarpeisiin mikrobiologisen biojalostuksen keinoilla.Avaa kuvien katseluNäsijärven pohjasta nostetun sellutehtaan jätteen käsittelyä on pilotoitu. Reaktoriliemen pinnalla näkyy kaasumaisten tuotteiden vapautumisen aiheuttamaa kuplintaa. Mikrobien avulla syntyy haitattomia ja myrkyttömiä kemikaaleja mm. elintarvike-, lääkeaine- ja kosmeettiseen teollisuuteen. Kuva: Finnoflag OyTampereen kaupunki on valinnut Fortumin tarjouksen jätteen käsittelyyn: nollakuitu on menossa polttoon. Jätteestä potentiaalisesti saatava muu hyöty jää varsin vaatimattomaksi, mutta ympäristö kohenee uuden asuinalueen tieltä.Elias Hakalehto ei kuitenkaan ole luovuttanut ideastaan hyödyntää vanhojen sellutehtaiden jätteitä, sillä sitä riittää eri puolilla maailmaa.Mikrobien avulla voidaan Hakalehdon mukaan saada materiaaleja kierrätettyä ja säästettyä luonnonvaroja. Luopuminen fossiilisista energialähteistä nostaa bioteknologian mahdollisuudet esiin.Kuka on Elias Hakalehto?Avaa kuvien katselu Kuva: Mårten Lampén / YleElias Hakalehto valmistui ympäristömikrobiologiksi 1983 Helsingin yliopistosta. Hän on suorittanut bioteknologian jatko-opintoja Englannissa, ja työskennellyt vierailevana tutkijana Jerusalemin heprealaisessa yliopistossa.Hakalehto on väitellyt filosofian tohtoriksi Kuopion yliopistosta. Hän on tutkijan urallaan soveltanut mikrobiologiaan liittyvää tietoa teollisuusmittaluokan uusiin innovaatioihin.Vuonna 1993 perustamansa Finnoflag Oy:n kautta hän on ollut mukana lukuisissa kotimaisissa ja kansainvälisissä projekteissa.Hakalehto on urallaan etsinyt tuotantomalleja, jotka hyödyntävät mikrobiologiaa, bioteknologiaa ja tieteellistä tutkimusta. Hän on ollut mukana muun muassa pilotoimassa vesien puhdistukseen, jätteiden kierrätykseen ja luonnonmukaiseen maatalouteen liittyviä ratkaisuja.AvaaHakalehdon tutkimus- ja tuotekehitysyhtiö Finnoflag on toiminut jo kolmekymmentä vuotta. Se on ollut mukana monessa hankkeessa, jossa mikrobeja on hyödynnetty uusilla tavoilla.Hakalehdon innovointi nousi esiin myös koronaepidemian aikana.Kun koronarokotteiden valmistumista vielä odoteltiin, toi Hakelehto julkisuuteen mahdollisuuden valmistaa vasta-aineita, jotka antaisivat lyhyen suojan koronavirusta vastaan.Kanaan olisi istutettu vaarattomassa muodossa oleva virus, jolloin muniin olisi kertynyt vasta-aineita. Ne olisi eristetty ja annosteltu suihkeena suuhun, jolloin limakalvot olisivat hylkineet koronaviruksia.Iso konsortio tutkijoita haki tälle rahoitusta EU:lta, mutta tuloksetta, kun isojen lääkeyhtiöiden nopeasti lupaamia rokotteita odotettiin. Hakalehdon ja kumppanien idea jäi toteutumatta.Avaa kuvien katseluKoska mikrobit ovat silmälle näkymättömiä, vain niiden vaikutukset tulevat esiin, mutta meidän on vaikea ymmärtää sitä mahdollisuuksien valtavaa moninaisuutta, mikä sieltä löytyy, sanoo Elias Hakalehto. Kuva: Mårten Lampén / YleJapanissa työskennellään Elias Hakalehto oli havainnut, että passiivi-immunisaatiolla pystytään ehkäisemään myös kariesbakteereita. Sokeria popsineiden rottien hampaat pysyivät ehjinä, kun niille annettiin kananmunissa kehitettyjä vasta-aineita.Voisiko tätä passiivi-immunisaatiota käyttää esimerkiksi koululaisten epidemioiden estämiseen, Hakalehto miettii. Kesäloman päättyessä lapsille annettaisiin imeskeltäväksi vasta-aineita sisältä makeinen ja estettäisiin virusten leviäminen. Samalla vähenisivät vanhempien kotiinjäämiset sairaiden lasten takia, Hakalehto pohtii.– Sillä olisi selkeä taloudellinen merkitys yhteiskunnassa. Suomessa tällaisia asioita on tutkittu ja hyviä ideoita on kehitelty.Mehän olemme keksijöiden ja insinöörien maa ja täällä pystytään löytämään täysin uusia ratkaisuja.Elias HakalehtoElias Hakalehto innostui mikrobien merkityksestä teollisuuden kehittämisessä opiskellessaan 1980-luvulla Englannissa. Ymmärrys asiasta oli Briteissä tuolloin pidemmällä kuin Suomessa.– Mikrobien aineenvaihdunnan kapasiteetti on valtava ja sen avulla voidaan tuottaa kaikki orgaaniset kemikaalit, mitä on olemassa. Sillä voidaan täydentää ja korvata petrokemian teollisuutta ja fossiilisia raaka-aineita, mikä on maapallon ympäristön kannalta erittäin tärkeää.Yhdessä jukurttilusikallisessa on yhtä paljon bakteerisoluja kuin maailmassa on ihmisiä, Elias Hakalehto sanoo.Ympäristön mikrobien seuranta avaa Hakalehdon mukaan ymmärrystä siihen, mitä on tapahtumassa luonnossa. Samalla se antaa uusia ideoita mikrobien hyötykäytölle. Hakalehto sanoo olleensa aina enemmän kiinnostunut viemään uudet tutkimustulokset nopeasti käyttöön kuin ryhtyä akateemiseksi tutkijaksi.– Minulla on aina ollut maailmanparantajan mieltä, enkä ole varsinaisen yrittäjän prototyyppi.Avaa kuvien katseluPitäisi ottaa käyttöön mahdollisuudet, mitkä luonto tarjoaa kasvien ja eläinten ohella mikrobien muodossa, jotta voimme ylläpitää terveyttä, torjua mikrobikäsittelyjen avulla erilaisia uhkia, voidaan taistella antibioottiresistenssiä ja erilaisia epidemioita vastaan. Voimme tuottaa hyödyllisiä kemikaaleja, energiaratkaisuja ja maanparannuskeinoja. Tässä on valtavat mahdollisuudet. Kuva: Mårten Lampén / YleJotta voisin vapaasti jatkaa T&K työtä ja keksintötoimintaa laajalla sektorilla, päätin 1993 perustaa tutkimusyrityksen, enkä jäädä yliopistolle.Elias HakalehtoHakalehdon Finnoflag-yhtiön toiminta onkin suuntautunut monelle alalle, missä mikrobeja voitaisiin hyödyntää.Yhtiön alkutaipaleella tehtiin paljon vesi- ja elintarvikehygienian tutkimusta, Hakalehto kertoo. 1990-luvun lopulla kehitettyä PMEU-laitetta (Portable Microbe Enrichment Unit) on myyty eri puolille maailmaa.Automaattinen vesijohtoveden tarkkailu helpottaa valvontaa, sillä tieto bakteeripitoisuuksista saadaan vaikka maapallon toiselle puolelle.Talousveden mikrobiologisen laadun seurannassa käytetään Coliline PMEU -laitetta, joka on automatisoitu verkostoon liitettävä analysaattori. Se hälyttää, jos esimerkiksi vesitornista putkistoon päätyvän veden bakteeripitoisuus nousee haitalliseksi.Vuosien varrella Finnoflagillä on ollut hankkeita myös terveyden ja ravitsemuksen alalla. Sadan koehenkilön suolistofloora-analyysit ovat johtaneet Kuopion yliopiston ja englantilaisen Greenwichin yliopiston yhteiseen tutkimushankkeeseen tasapainoisesta ravinnosta. Hanke käynnistyi tämän vuoden alussa.Avaa kuvien katseluBioteknologia voi hyödyntää mikrobien aineenvaihduntaa esimerkiksi teollisuuskemikaalien valmistuksessa. Kuva on 3D-mallinnus mikrobeista.  Kuva: Finnoflag OyIdeoiden aivovienti maailmalleElias Hakalehto pääsi 80-luvulla seuraamaan VTT:llä teollisuusentsyymien kehitystyötä ja sen valtavaa sovellus- ja kaupallistamisaluetta. Tämän suomalaisen kehitystyön hyödyt valuivat Hakalehdon mukaan kuitenkin pääosin ulkomaille erilaisten yritysostojen kautta.Hakalehto kertoo pohtineensa tapahtuneen seurauksena sitä, ettei osaaminen tai hyvät keksinnöt takaa kovassa maailmassa muuta kuin sen, että joutuu tiukkoihin paikkoihin.Niiden löytäminen ja hyväksikäyttäminen edellyttää yhteistyötä. Yksittäinen teknologiayritys tarvitsee kehitystyölleen usein tukea.– Se on vasta alkusoittoa. Meidän pitäisi saada nämä teolliset ratkaisut lyötyä läpi kaupunkeihin, teollisuuslaitoksiin ja eri puolille yhteiskuntaa.Avaa kuvien katseluKuva vuodelta 2014. Tuolloin Finnoflagin ja Savonia ammattikorkeakoulun pilottilaitoksessa tutkittiin erilaisten biomassojen hyötykäyttöä. Laitokseen tuotiin kanantuotannon jätteitä Ruotsista, perunateollisuuden jätteitä sekä ravintoloiden biojätteitä Puolasta, ja metsäteollisuuden lietteitä Suomesta. Kuvassa Elias Hakalehto ja laboratoriopäällikkö Anneli Heitto.  Kuva: Finnoflag OySuomessa riittää erilaisia kehitys- ja innovaatiohankkeita, mutta päätyvätkö niiden hyödyt aina suomalaisen yhteiskunnan avuksi, Hakalehto pohtii.– Kun siirrytään isompiin kuvioihin, niin mahdollisuutemme ikään kuin laimenevat. Jää käyttämättä asioita, jotka voisivat tuottaa Suomelle sekä taloudellista hyötyä että erilaista muuta merkittävää etua, lisätä yhteiskunnan resilienssiä ja kilpailukykyä kansainvälisesti ja erilaisten haasteiden edessä.
</article>
<article name="Näin lakot vaikuttavat työmatkoihin, päiväkoteihin ja kauppoihin – kokosimme listan" href="https://yle.fi/a/74-20071469">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Ensi viikon keskiviikkona alkavilla eri ammattiliittojen ja palkansaajien lakoilla on isoja vaikutuksia koko maassa. Osa päiväkodeista, julkisesta liikenteestä, kuljetuksista, ruokakaupoista ja teollisuudesta pysähtyy.Iso osa aloittaa työtaistelutoimet 1. helmikuuta. Ne kestävät yhdestä kahteen päivää. Lisäksi 6. helmikuuta on tiedossa ulosmarsseja. Osin vaikutukset näkyvät jo keskiviikkona 31. tammikuuta.Lakoilla ja ulosmarsseilla vastustetaan hallituksen työelämäuudistuksia ja sosiaaliturvaleikkauksia. Niiden piiriin kuuluvat useat keskusjärjestö SAK:n, STTK:n ja Akavan ammattiliitot.Katso alla olevasta videosta kootusti, miten lakko vaikuttaa arkeesi.Toimittaja Minna Matintupa selventää, mitä vaikutuksia tulevilla lakoilla on sinun arkeesi. Kuvaus ja editointi: Isto Janhunen / YleLakon vaikutukset arkeenTiedot lakon vaikutuksista löydät alta laajemmin. Voit klikata eri ammattialojen osion auki.Tietoihin voi vielä tulla useitakin muutoksia ennen työtaistelujen alkua.Bussit, junat, raitiovaunut ja metrotJulkinen liikenne pysähtyy tai harvenee lakon ajaksi monissa Suomen kaupungeissa.Pääkaupunkiseudulla paikallisjunat, metrot ja raitiovaunut eivät liikennöi perjantaina 2. helmikuuta lainkaan. Myös HSL:n bussiliikenteestä suuri osa jää ajamatta.Tampereella liikennöidään perjantaina noin puolet Nyssen bussiliikenteestä. Tampereen raitioliikenne pysähtyy perjantaina kokonaan. Vaikutuksia joukkoliikenteelle voi olla Tampereella jo torstaina.Turussa Fölin bussiliikenne jatkuu todennäköisesti kaikilla linjoilla, mutta harvennetusti. Heillä lakko kestää perjantain ajan.Kuopiossa suurin osa paikallisliikenteen bussivuoroista jää ajamatta perjantaina. Myös osa ELY-liikenteen vuoroista voi jäädä ajamatta.Lappeenrannan ja Imatran paikallisliikenne ei todennäköisesti liikennöi perjantaina lainkaan. Sama koskee seutu- ja lähiliikennelinjoja. Lappeenrannan kaupunki ei voi taata lakisääteisten koulukuljetusten toteutumista.Satakunnassa osa paikallisliikenteestä ei liikennöi perjantaina ainakaan Raumalla ja Porissa. Lakon piirissä ovat Rauman Gyyt, Porin linjat ja Satakunnan liikenne.Lakko vaikuttaa myös Onnibussin liikennöintiin perjantaina. Ajettavat vuorot on syytä tarkistaa Onnibussin verkkosivuilta ennen matkan ostoa.Koko Suomen junaliikenne seisahtuu perjantaina Pohjois-Suomen yöjunia lukuun ottamatta. Junaliikenteen lakko koskee työvuoroja, jotka alkavat 2.2. kello 00.01 ja 23.59 välillä.Lisäksi kaikki ratapihatoiminnot keskeytyvät Haminan ja Kotkan ratapihoilla torstain ajaksi.AvaaLentoliikenneSuomen lentoliikenne pysähtyy lähes kaikilla Suomen isoilla lentokentillä torstaina. Lakossa ovat mukana JHL:n jäsenet, jotka työskentelevät Finavian tai Airpron palveluksessa, sekä joitain muita ammattiliittoja.Hallin ja Utin lentokentät eivät ole lakon piirissä.Lentoyhtiö Finnair on valmis siirtämään asiakkaidensa lennot lakkopäiviltä toiseen ajankohtaan lipputyypistä huolimatta.PAMin lentoasemien kiinteistöhuollosta ja siivouksesta sekä vartioinnista vastaavat työntekijät ovat lakossa.Myös Finnairin lentäjiä edustava Liikennelentäjäliitto osallistuu poikkeuksellisesti työtaisteluun.Monet ulkomaalaiset ovat jo peruneet Lapin-matkansa lakkojen vuoksi.AvaaRuokakaupat, ravintolat ja siivousKaupan ala järjestää vuorokauden mittaisen lakon torstaina 1. helmikuuta. Mukana ovat suurimmat ketjut, eli S- ja K-ryhmät ja Lidl.Lakko voi näkyä ruokakauppojen valikoimassa.Myös hotelleja ja ravintoloita, liikenneasemia sekä kiinteistö- ja siivouspalvelualan yrityksiä on lakossa ympäri Suomea.Kaupat sekä hotellit ja ravintolat pyritään pitämään auki esimiesvoimin tai liittoon kuulumattomien työntekijöiden avulla.Suomen elintarviketyöläisten liitto (SEL) lakkoilee myös: mukana on lähes 4 500 elintarvikealan työntekijää 21 työpaikalla 1.–2. helmikuuta. Lakko pysäyttää muun muassa Saarioisten tehtaiden tuotannon ja logistiikan kahdeksi päiväksi.AvaaPäiväkodit, koulut ja terveydenhuoltoPääkaupunkiseudulla suurin osa päiväkodeista, perhepäivähoidoista ja ryhmäperhepäiväkodeista on suljettuna keskiviikkona ja torstaina. Lakko koskee kaikkia yksityisiä ja julkisia yksiköitä Helsingissä, Espoossa, Vantaalla ja Kauniaisissa. Myös puistotoiminta pysähtyy.Lakko koskee työvuoroja, jotka alkavat keskiviikon 31.1. kello 6 ja torstain 1.2. kello 21 välisenä aikana. Lakossa ovat mukana lastenhoitajat, osa varhaiskasvatuksen opettajista ja perhepäivähoitajat.Lopullinen henkilöstötilanne ja avoinna olevat päiväkodit selviävät vasta lakkoaamuna.Kerro Ylelle, miten järjestät lapsesi päivähoidon lakon aikanaLakoissa ovat mukana sosiaali-, terveys- ja kasvatusalan ammattijärjestö Tehy, lähi- ja perushoitajaliitto SuPer, julkisten ja hyvinvointialojen liitto JHL ja sosiaalialan korkeakoulutettujan ammattijärjestö Talentia.Tehy ja SuPer rajaavat lakon ulkopuolelle vain viranhaltijat. JHL:n mukaan lakko ei koske heidän osaltaan kotona tehtävää perhepäivähoitoa, ryhmäperhepäivähoitoa, ryhmäperhepäiväkoteja ja yksityistä perhepäivähoitoa.Myös Opetusalan ammattiliitto OAJ ja ammattiliitto Jyty ilmoittivat päivän mittaisesta lakosta pääkaupunkiseudun varhaiskasvatuksessa 31. tammikuuta. Jytyn lakko koskee myös perhepäivähoitoa ja puistotoimintaa.Korkeakoulutettujen keskusjärjestö Akava ilmoitti, että se järjestää ulosmarssin pääkaupunkiseudulla, Turussa ja Tampereella 6. helmikuuta kello 14–16. Marssiin osallistuvat lukuisat sote-työntekijät, insinöörit ja lääkärit.Ulosmarssit eivät koske virkasuhteisia työntekijöitä, kuten opettajia ja poliiseja. Näin ollen Akavan suurin jäsenliitto OAJ ei osallistu ulosmarssiin.AvaaPostiPostin työntekijät eivät tee työvuoroja aikavälillä 1. helmikuuta kello 0.00–2. helmikuuta kello 18. Tämä koskee noin 10 000 työntekijää.Lakon aikana kirjeposti, pakettilajittelu ja logistiikka seisoo. Tämä aiheuttaa muutamien päivien viiveitä lähetysten kulkuun. Posti neuvoo seuraamaan pakettien kulkua OmaPostissa.Postin yritysasiakkaat voivat lähettää lähetyksiä Postille normaalisti.Posti- ja logistiikka-alan unioni PAU kertoi, että lakon ulkopuolelle on rajattu terveyteen ja turvallisuuteen liittyvät työt.AvaaKuljetukset, logistiikka ja huoltoAuto- ja kuljetusalan työntekijäliitto AKT:n lakko kestää torstain ja perjantain, tosin linja-autoalan ja matkahuoltoalan osalta vain perjantain.Lakossa ovat mukana liki kaikki toimialat eli kuorma-autoala, linja-autoala, matkahuoltoala, kaupan automiehet, säiliöauto- ja öljytuoteala, matkatoimistoala, terminaalitoiminta, huolinta-ala, huoltokorjaamot, AKT:n Viking Linen työntekijät ja ahtausliikkeiden toimihenkilöt sekä ahtausala.Myös toimihenkilöliitto Erto ilmoitti lakosta autoliikenne-, huolinta- ja sosiaalialalle 1.–2. helmikuuta.AvaaRakennustyömaat, sähköt ja muu teollisuusMoni Suomen isoista teollisuusyrityksistä pysäyttää toimintansa osittain tai kokonaan torstaina ja perjantaina. Myös rakennustyömaat hiljenevät etenkin pääkaupunkiseudulla.Rakennusliiton työntekijöiden osalta hätätyö, LVI-huolto ja tienhoito jatkuvat, mutta muutoin lakon piirissä ovat kaikkien sopimusalojen työt Helsingissä, Espoossa ja Vantaalla.Rakennustyömaiden sähkötyöt sekä matkapuhelin- ja tietoliikenneverkkotyöt pysähtyvät JHL:n ja Sähköliiton työtaistelun vuoksi. Mukana on lukuisia yhtiöitä, jotka vastaavat sähköverkkojen rakentamisesta ja kunnossapidosta. Sähkön ja lämmön tuotanto ja jakelu sekä raideliikenteessä tehtävät työt ovat lakon ulkopuolella.Ammattiliitto Pron lakko laajenee koskemaan Digitaa, ICT-alaa, rahoitusalaa, vakuutusalaa sekä tiettyjä kiinteistöalan työpaikkoja. Näissä työnseisaus on 1. helmikuuta.Useat Stora Enson, UPM:n ja Huhtamäen tehtaat pysähtyvät tai vähentävät toimintaansa paperiliiton lakon ajaksi. Lakot alkavat torstain 1. helmikuuta aamuvuoroista ja päättyvät 3. helmikuuta aamuvuoroihin. Vaikutuksia on ainakin Imatralla, Oulussa, Varkaudessa, Kymissä, Pietarsaaressa ja Raumalla.Myös ruudin valmistus voi pysähtyä. Lakon piirissä on 1. ja 2. helmikuuta myös neljä ammusvalmistaja Nammon tehdasta.Kemianteollisuudessa lakko vaikuttaa ainakin Porvoon Kilpilahden ja Kokkolan teollisuusalueisiin.Lakko vaikuttaa useisiin kaivoksiin ja jalostamoihin esimerkiksi Kittilässä, Sodankylässä, Naantalissa, Kemissä, Torniossa, Raahessa, Sotkamossa ja Siilinjärvellä. Ainakin Nesteen Porvoon jalostamo jatkaa toimintaansa työtaistelusta huolimatta, vaikka on lakon piirissä.AvaaTyötaistelujen ulkopuolelle kaikilla ammattialoilla jäävät ne tehtävät, joiden tekemättä jättäminen aiheuttaisi vaaraa ihmisten hengelle, terveydelle tai omaisuudelle. 

</article>
<article name="Varkaat murtautuivat antiik­ki­liik­keeseen Joensuussa – saaliina muun muassa kultaesineitä" href="https://yle.fi/a/74-20071668">
Joensuun keskustassa sijaitsevaan antiikkiliikkeeseen murtauduttiin perjantain ja lauantain välisenä yönä.Murron kohteena oli Realisointi Karelia -liike Kirkkokadulla. Poliisin mukaan liiketiloihin oli tunkeuduttu rikkomalla ulko-oven lasi.Liikkeestä on anastettu muun muassa kultaesineitä sekä taidelasia. Tapahtunutta tutkitaan varkautena.Itä-Suomen poliisi toivoo vihjeitä kaikista havainnoista, jotka voivat liittyä murtovarkauteen. Vihjeitä otetaan vastaan sähköpostitse osoitteessa vihjeet.ita-suomi@poliisi.fi ja vihjepuhelimessa numerossa 0295 415 232.
</article>
<article name="Lopet­ta­mi­suhan alla oleva venä­jän­kie­linen opetus saa laajaa tukea: puolustajana muun muassa Puolus­tus­voimien tutkija" href="https://yle.fi/a/74-20071664">
Opetusministeri Anna-Maja Henrikssonille luovutettiin perjantaina vetoomus Turun Puolalan koulun suomalais-venäläisten luokkien ja Itä-Suomen koulun säilyttämisen puolesta.Turku suunnittelee Puolalan koulun suomalais-venäläisen kieliluokkatoiminnan lakkauttamista. Lisäksi kolmella paikkakunnalla toimivaa kaksikielistä Itä-Suomen koulua ollaan mahdollisesti lakkauttamassa. Koulussa opetetaan venäjän kieltä ja kulttuuria Lappeenrannassa, Imatralla ja Joensuussa.Vetoomuksen luovutti opetusministeri Henrikssonille Puolalan koulun suomalais-venäläisten luokkien kannatusyhdistyksen puheenjohtaja Ekaterina Tähkäpää.– Ministeri ei tuntenut Turun tilannetta, mutta lupasi perehtyä asiaan. Aiomme pyytää häneltä vielä audienssia ja kertoa hänelle tilanteestamme, hän sanoo.Luokan mahdollinen lakkauttaminen on ollut esillä viime syksystä saakka. Puolalan suomalais-venäläisten luokkien oppilaiden vanhemmat aikovat järjestää lakkauttamista vastustavan mielenosoituksen 13. helmikuuta samaan aikaan kasvatus- ja opetuslautakunnan kokouksen kanssa.– Pakko myöntää, että epätoivoinen olo alkaa olla. Tuntuu, että päättäjät ovat jo päättäneet alkusyksyllä, että luokka lakkautetaan ja asiasta ei haluta keskustella, Tähkäpää toteaa.Vetoomuksen on allekirjoittanut laaja joukko muun muassa opettajia ja yliopistojen tutkijoita. Yksi allekirjoittaja on Puolustusvoimien erikoistutkija Olli-Matti Mikkola, joka on puolustanut venäjän kielen opetusta kansallisella turvallisuudella.– Meillä ei ole varaa luoda sellaista tulevaisuutta, jossa meillä ei ole Venäjän kulttuurin ja kielen osaajia. Heitä tarvitaan, että voidaan ennakoida Venäjän ajatuksia ja mahdollisia siirtoja.Ekaterina Tähkäpään mukaan Suomi tarvitsee sillanrakentajia, kun suhteet Venäjään alkavat parantua.Juttua korjattu 27.1.2024 klo 22:28: Vetoomus luovutettiin perjantaina, ei lauantaina.
</article>
<article name="Kerttu Niskasen kovalle kritiikille tukea – asiantuntija ryöpytti Suomen maailmancup-matkaa: ”Mitä järkeä tuonne on lähteä?”" href="https://yle.fi/a/74-20071670">
Maastohiihdon maailmancupissa Gomsissa on puhuttanut Suomen maajoukkueen majoitusratkaisu. Suomi asuu kilpailukorkeutta matalamalla. Goms sijaitsee 1300 metriä merenpinnan yläpuolella.Suomen kärkinimistä Kerttu Niskanen avautui rajusti Ylen haastattelussa perjantaina. Hän ei ollut tyytyväinen suoritukseensa sekaviestissä.– Ei ollut helppoa. Yhtä taistelua oli loppuun asti. Toivottavasti ei ole joka päivä tällaista. Ei ollut hyvä, Niskanen sanoi.Niskanen laittoi tilanteen majoituksen piikkiin.– Kaikki muut ovat täällä korkealla, ovat olleet maanantaista lähtien ja totutelleet tähän. Me rampataan tuolta alhaalta ylös tätä väliä. Tiesin jo etukäteen, ettei se ole paras mahdollinen asia, Niskanen latasi.Yle Urheilun asiantuntija Kalle Lassila ihmetteli myös Suomen ratkaisua. Hän muistutti, että moni vapaan sprintissäkin lauantaina kilpaileva keskieurooppalainen asuu Gomsia korkeammallakin, noin 1500 metrin korkeudessa. Heille sopeutuminen korkeaan ilmanalaan ei ole mitään verrattuna pohjoismaalaisiiin.– Kun valmistautuminen on jo ennalta huonompi kuin muilla, mitä järkeä tuonne on ollut lähteä? Lassila latasi.Toki majoitusta ei ole tarjollakaan hirveästi pienessä sveitsiläiskylässä. Lassilan mukaan tällaiset asiat pitäisi silti pystyä hoitamaan.– Hiihtäjille pitää mahdollistaa paras mahdollinen valmistautuminen ja parhaat mahdollisuudet menestyä. Tämä on vähän itsestäänselvä asia. On parempia ja huonompia tapoja valmistautua. Suomen kohdalla tapa on huonompi, Lassila sanoo.Asiantuntijan mukaan matalammalla asuminen ei tietenkään poissulje menestymistä.– Ei sitä ole kuitenkaan koettu pitkällä aikavälillä parhaana mahdollisena tapana valmistautua kilpailemiseen, Lassila linjasi.Suomen naisille kävi kova kato naisten vapaan sprintin karsinnassa lauantaina. Vain Jasmi Joensuu ja Jasmin Kähärä pääsivät erävaiheeseen. Joensuu oli 12:s ja Kähärä 25:s. Kerttu Niskanen karsiutui niukasti 30 parhaan erävaiheesta 0,31 sekunnin turvin. Johanna Matintalo oli 36:s ja Krista Pärmäkoski vasta 38.s. Tiia Olkkonen taipui 42. sijalle.Niskanen harmitteli karsitumistaan eristä taas niukasti. Niin kävi myös kahdesti Tour de Skillä vapaan sprinteissä Toblachissa ja Davosissa.– Oli aika vaativa sprinttilatu. Oli hyvä työpätkä, mutta oli alamäkiä. Tuossa ei pääse palautumaan. Pitää olla skarppina. En tiedä. Puoliväliin nuupahdin. Alku ja loppu oli hyvä. Oli vaan 31 parempaa, Niskanen sanaili.Niskanen ei halunnut kommentoida sen tarkemmin iskukykyään tällä hetkellä. Hän odottaa sunnuntain 20 kilometrin vapaan hiihtotavan yhteislähtökisasta mukavaa ja mielenkiintoista, mutta keli voi tuottaa riskejäkin.– Jos rata on aikaisin aamulla jäinen, se tekee siitä epämukavan. Isossa joukossa ei ole kiva hiihtää, jos rata on kovin jäinen. Se on kuitenkin kaikille sama. Teroitetaan miekat, Niskanen sanoi.Suomen miehistä meni kolme jatkoon erävaiheeseen. Joni Mäki oli 12:s, Lauri Vuorinen 18:s ja Niilo Moilanen 21:s. Emil Liekari, Juuso Haarala ja Wiljam Mattila jäivät ulos erävaiheesta.Miehet, sprintti (v) karsinta1. Lucas Chanavat FRA 2.34,03
2. Johannes Hösflot Kläbo NOR + 2,00
3. Ben Ogden USA + 2,80
4. Håvard S. Taugböl NOR + 3,29
5. Janik Riebli SUI + 3,70
6. Valerio Grond SUI + 4,35
7. Erik Valnes NOR + 4,96
8. James Schoonmaker USA + 5,44
9. Edvin Anger SWE + 5,62
10. Jan Stölben GER + 5,9112. Joni Mäki FIN + 6,64
18. Lauri Vuorinen FIN + 7,47
21. Niilo Moilanen FIN + 8,0534. Emil Liekari FIN + 9,74
44. Juuso Haarala FIN + 11,46
56. Wiljam Mattila FIN + 13,93Naiset, sprintti (v) karsinta1. Jonna Sundling SWE 2.59,09
2. Linn Svahn SWE + 0,24
3. Emma Ribom SWE + 4,98
4. Frida Karlsson SWE + 5,23
5. Victoria Carl GER + 5,57
6. Johanna Hagström SWE + 6,38
7. Nadine Fähndrich SUI + 6,89
8. Maja Dahlqvist SWE + 7,07
9. Jessie Diggins USA + 7,64
10. Lena Keck GER + 8,1112. Jasmi Joensuu FIN + 8,26
25. Jasmin Kähärä FIN + 10,9532. Kerttu Niskanen FIN + 12,33
36. Johanna Matintalo FIN + 13,17
38. Krista Pärmäkoski FIN + 13,48
42. Tiia Olkkonen FIN + 16,14Päivitetty kello 14.38. Kerttu Niskasen kommentit.
</article>
<article name="Eero Hirvonen jysäytti kauden parhaan kisan pääval­men­tajan herättelyn jälkeen" href="https://yle.fi/a/74-20071676">
Eero Hirvonen oli neljäs Schonachissa yhdistetyn maailmancupin kilpailussa. Hirvonen taisteli lopussa kolmossijasta Norjan Jörgen Gråbakia vastaan. Hirvonen taipui kuitenkin loppukirikamppailussa 0,8 sekuntia.Hirvonen onnistui jo mäkiosuudella Schonachin HS98-mäestä. Hirvonen ponkaisi normaalimäestä kahdeksanneksi. Hän oli palkintokorokesijaa perässä 39 sekuntia.Hirvonen ja viisi muuta kilpailijaa repivät kuitenkin eron kiinni Itävallan Thomas Retteneggeriin.Hirvosta kolme sekuntia perässä ladulle lähtenyt Gråbak oli vahvempi 10 kilometrin hiihdon lopussa.– Upea suoritus. Kokonaisuudessaan mielettömän hyvä suoritus. Yksi kauden parhaista kisahypyistä. Päälle mikä hiihto-osuus! Yle Urheilun asiantuntija ja Hirvosen henkilökohtainen valmentaja Petter Kukkonen hehkutti selostamossa.– Eero teki koko ajan töitä. Gråbak auttoi yhden kierroksen ja niisti Hirvosen nenän loppukirissä, mutta pakko antaa plusmerkki. Tällaiset suoritukset antavat uskoa koko joukkueelle.Eero Hirvonen onnistui mäkiosuudella Suomen päävalmentaja Antti Kuisma herätteli joukkuetta joulutauon jälkeen. Hän puhui Kukkosen mukaan siitä, kuinka joukkue oli unessa Oberstdorfin maailmancupissa.– Tämä päivä näytti, että Suomen juna on takaisin raiteillaan, Kukkonen painotti.Schonach, lopputulokset / HS98 + 10 km1. Jarl Magnus Riiber NOR 22.41,7
2. Stefan Rettenegger AUT +1.13,8
3. Jörgen Gråbak NOR +1.15,0
4. Eero Hirvonen FIN +1.15,8
5. Kristjan Ilves EST +1.18,8
6. Lukas Greiderer AUT +1.31,4
7. Thomas Rettenegger AUT +1.37,5
8. Vinzenz Geiger GER +1.40,6
9. Jens Lurås Oftebro NOR +1.42,1
10. Manuel Faisst GER +1.43,311. Ilkka Herola FIN +1.47,4
25. Wille Karhumaa FIN +3.07,9
37. Otto Niittykoski FIN +3.37,3
</article>
<article name="Ravintolat hiljenivät Kemissä, kun sellutehdas valmistui – Löi korville, sanoo ravin­to­loitsija" href="https://yle.fi/a/74-20071640">
Kemiläisravintolat ovat hiljentyneet nyt, kun Metsä Fibren uusi sellutehdas on valmistunut. Tehtaan rakennustyöt toivat kaupunkiin parhaimmillaan yli 3000 henkilön lisäyksen.Esimerkiksi suositun Ben Thanh -vietnamilaisravintolan kävijämäärät ovat kokki Van Lochin arvion mukaan vähentyneet noin 30 prosentilla. Myös Ben Thanhin naapurissa sijaitsevan Paussi-lounasravintolan asiakasmäärät ovat pudonneet, mutta tarkkoja lukuja yrittäjä Juha Virtanen ei kerro.– Kyllä kemiläiset peruskävijät käyvät kuitenkin vielä lounaalla, sillä pitäähän ihmisen syödä.Sataman Krouwi -ravintolaa Kemin sisäsatamassa pyörittävä Olli Ahonen kertoo, että lounasruokailijoiden määrä on tippunut puoleen siitä, mitä se oli rakennustöiden aikaan.– Oli iso isku, siis positiivisessa mielessä, kun tehtaan rakentaminen alkoi, mutta vielä isompi isku, kun se loppui. Kyllähän sen tiesi, että jossain vaiheessa ravintolat hiljenevät, mutta silti tilanne on lyönyt korville, hän kertoo.Ahosen arvion mukaan Kemissä on tällä hetkellä liikaa lounasruokapaikkoja. Asiakkaita ei riitä kaikkiin.– Me esimerkiksi jätimme maanantain lounaan pois, koska silloin on erityisen hiljaista.Päivätyönään insinöörin hommia tekevä Ahonen ei kuitenkaan halua luovuttaa ravintolan suhteen.– Bändihommilla ja tapahtumilla saamme asiakkaita talvisin. Täällä järjestetään esimerkiksi after ski -bileet. Haluan pitää ravintolapalvelut, jotka tukevat kesän laivaristeilyjä. Kesällä haluamme olla iskussa, Jähti-laivaristeilyjä järjestävä Ahonen mainitsee.Avaa kuvien katseluOluthuone Kukon tarjoilija Hanna Kehusmaa kertoo, että etenkin suomalaiset sellutehtaan rakentajat olivat vakioasiakkaita ravintolan bubivisoissa.  Kuva: Taina Nuutinen-kallio / YlePari kaljaa ja nukkumaanTehtaan rakentajat kävivät jonkin verran myös Kemin yöelämässä. Karaokebaari-yökerho Ramonan Markku Jaako arvelee kuitenkin, että rakentajien poistuminen katukuvasta näkyy enemmän ruokaravintoloiden asiakasmäärissä.– Ruokapaikat olivat usein päivisin ihan täynnä.Jaako muistelee, kuinka ennen tehtaan rakentamispäätöstä hehkutettiin sitä, kuinka suuri piristysruiske tehdas tulee olemaan ravintoloille.Baareissa ja yökerhoissa tämä ei näkynyt niin vahvasti kuin ruokapaikoissa.– Komennusmiehet saattoivat käydä alkuillasta parilla kaljalla, ja lähtivät nukkumaan. Yhtiön rakennustyömaalla oli nollatoleranssi alkoholin suhteen, joten se varmasti vaikutti.Paussin yrittäjänä toimiva Juha Virtanen omistaa Kemin keskustassa myös Oluthuone Kukko -ravintolan.– Enimmäkseen baarissamme käy paikallista väkeä, mutta kyllä ulkomaalaisia rakentajia meilläkin näkyi. Kulttuurierot ovat suuria: monille tuli yllätyksenä Suomen tiukka alkoholilainsäädäntö. Asiakkaat esimerkiksi halusivat ostaa vodkapullon mukaan, mikä ei ole meillä sallittua, Virtanen mainitsee.Avaa kuvien katseluKaraokebaari ja yökerho Ramonan ravintolapäällikkö Markku Jaako kertoo, että sellutehtaan rakentajat kävivät aikaisin illasta parilla kaljalla menivät nukkumaan. Paikalliset illanviettäjät saapuvat pubiin yleensä varsin myöhään. Kuva: Taina Nuutinen-kallio / YleYhteisen kielen puuttuminen ja alkoholi aiheuttivat häirintätapauksiaKemin keskustassa sijaitseva Corner Inn -yökerho oli etenkin ulkomaalaisten rakentajien suosiossa, mutta ravintolan perustajan ja hallituksen puheenjohtaja Tommi Hälisen mukaan se ei ollut pelkästään positiivinen asia.– Yhteisen kielen puuttuminen ja liika alkoholi aiheuttivat muun muassa häirintätapauksia. Ehkä rakennustöiden loppumisen myötä paikalliset asiakkaat haluavat taas alkaa käydä yökerhossa enemmänkin.Ylen haastattelemat yrittäjät kertovat, että tammi-helmikuu on ollut baaririntamalla hiljaista aikaa kautta aikojen. Ihmiset viettävät tipatonta tammikuuta ja lunastavat uuden vuoden lupauksia terveemmästä elämästä.Sen lisäksi ravintoloitsijoita haastavat muun muassa kohonneet hinnat.– Sähkö on kallista ja maailmantilanne huolestuttaa. Ihmiset ovat varovaisia rahankäytön suhteen, ja ensin säästetään ravintoloissa käymisestä, toteaa Juha Virtanen Oluthuone Kukosta.
</article>
<article name="Öljytankkeri syttyi tuleen huthien iskussa Adenin­lahdella" href="https://yle.fi/a/74-20071652">
Huthit sanovat, että ohjusisku Marlin Luanda -tankkeriin tehtiin myöhään perjantaina.Alusta operoivan Trafigura -yhtiön mukaan isku aiheutti tulipalon yhdessä aluksen öljysäiliöistä. Myös Yhdysvallat vahvisti iskun tapahtuneen.Jemenin huthikapinalliset väittivät lausunnossaan, että alus on brittiläinen ja että isku tehtiin ”vastatoimena maahamme kohdistuneelle amerikkalais-brittiläiselle hyökkäykselle”.Avaa kuvien katseluKuvassa on huthien tekemiä iskuja Punaisellamerellä ja Adeninlahdella. Uusin isku tehtiin Adeninlahdella myöhään perjantaina. Kuva: Yemen Policy Center, Damien Symon / X, Harri Vähäkangas / Yle, MapCreator, OpenStreetMapMarlin Luanda seilaa Marshallsaarten lipun alla ja sitä operoiva Trafigura on monikansallinen. Yhtiöllä on toimisto muun muassa Lontoossa.Punaisenmeren alukset useiden iskujen kohteenaKyse on uusimmasta hyökkäyksestä kaupallisia aluksia vastaan Punaisenmeren tuntumassa. Isku tehtiin Adeninlahdella, joka on Punaisenmeren ja Arabianmeren yhdistävä merialue Jemenin eteläpuolella.Huthit ovat perustelleet iskujaan sillä, että he haluavat osoittaa tukeaan palestiinalaisille ja tuomita Israelin sotatoimet Gazassa.Yhdysvallat sanoo estäneensä uuden huthien iskun sen jälkeen, kun tankkeri syttyi tuleen.Yhdysvallat ja Britannia ovat tehneet ilmaiskuja huthien asemiin vastatoimena. Vastaiskuja ovat tukeneet lukuisat maat, muun muassa Tanska, sanoen että tärkeintä on puolustaa vapaata liikennettä. Monet rahtialukset ovat päättäneet välttää Punaisenmeren reittiä, mikä lisää kuljetusten kustannuksia.Lähteet: AFP, ReutersPäivitetty 27.1. klo 15.02 tiedoilla tulen sammumisesta.
</article>
<article name="”Olen tosi hyvä kuolemaan, se on se minun ammattini”, sanoo sopraano Marjukka Tepponen" href="https://yle.fi/a/74-20071594">
Karmeliittasisaret on erityinen ooppera: sen merkittävimmät roolit on sävelletty naisäänille.Teos nähdään nyt ensimmäistä kertaa Suomen Kansallisoopperassa.Karmeliittasisarien tapahtumien keskiössä on Blanche de la Force -niminen aristokraattiperheen ahdistuksesta kärsivä tytär. Eletään Ranskan vallankumouksen aikaa. Blanche valitsee luostarin turvasatamakseen ja ryhtyy nunnaksi.Blanchen roolissa vuorottelee kaksi huippusopraanoamme, Marjukka Tepponen ja Tuuli Takala.Francis Poulencin vuonna 1957 kantaesitetty teos pohjautuu osin tositapahtumiin ja kertoo Ranskan vallankumouksen aikana traagisen kohtalon kokeneista nunnista.Joukko karmeliittoihin kuuluneita sisaria teloitettiin vallankumousta seuranneissa verisissä jälkimainingeissa, joita kutsutaan terrorin ajaksi (1793–1794). Nunnat tunnetaan Compiègnen marttyyreina.Sopraano Marjukka Tepponen kertoo videolla, millaisia rooleja oopperakirjallisuuten on yleensä kirjoitettu. Kuva: Antti Haanpää/YleSeinäruusun esittäminen on tylsääUsein naisen rooli oopperoissa on uhrin rooli. Madama Butterflyssa Cio-Cio San riistää hengen itseltään, Lentävässä hollantilaisessa Senta uhraa itsensä. Mutta mikä on laita Karmeliittasisarissa?– Olen yleensä tosi hyvä kuolemaan. Se on se minun ammattini. Kaikella tavalla olen heittänyt henkeni lavalla. Jos on onnellinen loppu, pääsen naimisiin. Usein päädyn uhrin asemaan ja johtohahmojen vietäväksi, sopraano Marjukka Tepponen sanoo.Karmeliittasisaret poikkeaa hänen mielestään kaavasta siinä, että hänen esittämänsä Blanche päättää itse kohtalostaan ja tarinansa päätöksestä.Seinäruusun esittäminen on Tepposen mielestä tylsää. Mitä enemmän roolilla on sisäistä paloa tai ristiriitaa ympäristönsä kanssa, sitä kiinnostavampi se on. Ja jotain tästä hän löytää myös Blanchen roolista.– Siinä on monta puolta: on halua ja tahtoa elää sankarin elämää, mutta ympäristö ja oma mieli järkkyvät niin, ettei hän pysty. Lopussa täytyy tehdä se viimeinen päätös, Tepponen sanoo.Tepposen kanssa Blanchen roolissa vuorottelee sopraano Tuuli Takala. Hän komppaa kollegaansa. Vaikka oopperakirjallisuudessa on paljon kärsiviä ja kuolevia sopraanoita, tällä kertaa jokin on hieman toisin.– Kyseessä ei ole rakkaustarina, vaan oopperassa keskitytään paljon Blanchen sisäiseen elämään ja siihen, miten hän löytäisi paikkansa tässä maailmassa, Takala sanoo.Sopraano Tuuli Takala paljastaa videolla, millaisen roolin hän haluaisi tehdä. Kuva: Antti Haanpää/YleNaisen kuolemassa on isompi latausSe, että naisia kuolee perinteisesti paljon oopperassa, ei ole kapellimestari Hannu Linnulle koko totuus. Myös miehiä kuolee lähes yhtä paljon, hän muistuttaa. Hänen mielestään naisen kuolemassa on kuitenkin jotain erityistä.– Kun äiti, tytär tai isoäiti kuolee, siinä on emotionaalisesti suurempi lataus kuin jos kreivi, kuningas tai joku kavalieri kuolee. Se on ollut draaman rakentamisen ja tunteen saavuttamisen kannalta tärkeä tehokeino kirjailijoille ja oopperasäveltäjille, Lintu sanoi, kun Yle kävi haastattelemassa oopperan tekijöitä maanantaina.Karmeliittasisarissa on Linnun mielestä lavallinen rohkeita naisia, jotka yrittävät tasapainotella kolmen eri suunnista tulevan paineen välillä:– Banaalin vallankumouksen, uskonsa ja oman henkensä. Minusta tämä on realistinen kuvaus siitä, miten ihminen toimii. Naiset ovat samastuttavia ja uskottavia, Lintu sanoo.Avaa kuvien katselu– Musiikki on kaunista. Musiikin ja sen välille, mitä tapahtuu, syntyy ristiriita. Se on veret seisauttavaa, sopraano Tuuli Takala sanoo. Kuva: Ilkka SaastamoinenVapaus, veljeys ja tasa-arvo alkoivat kauhullaErityistä Karmeliittasisarissa on myös se vaihtoehtoinen kuva, jonka se antaa Ranskan vallankumouksesta. Olemme tottuneet liittämään siihen vain hyviä asioita kuten demokratian ja tasa-arvon. Nyt nähdään myös, millaista sekasortoa aikaan sisältyi.Kapellimestari Hannu Linnun mielestä juuri tämä luo esitykseen oman kauhunsa: vallankumous osoittautuu hirvittäväksi terrorin aalloksi.– Vaikka kansa ottaisi vallan millaiselta hirmuhallitsijalta, se ei pysty hallitsemaan tilannetta, vaan kääntyy toisiaan vastaan, Lintu sanoo.Hän näkee Karmeliittasisaret pikemminkin tarinana vallankumouksen eläimellisyydestä kuin nunnien uskonnollisuudesta.– Heidän kohtalonsa oli toki järkyttävä, mutta se oli vain yksi mikro-osa sitä valtavaa ihmismäärää, joka haaskattiin kuoliaaksi Ranskan vallankumouksen aikana.Linnulle oopperan luostari on kuin yhteiskunta pienoiskoossa ja laboratorio sille, miten ihmiset kriiseihin reagoivat: yksi on opportunisti, toinen ideologi, kolmas käytännöllinen.Avaa kuvien katseluKapellimestari Hannu Lintu näkee, että naiset ovat oopperoissa yleensä fiksua porukkaa.  – Mozartin oopperoissa se on aina nainen, joka asiat järjestää kuntoon, kun mies on vähän hönö.  Kuva: Antti Haanpää / YleVastanäyttelijät vaikuttavat tulkintaanMarjukka Tepponen ja Tuuli Takala tekevät Blanchen roolin vuoroilloin. Myös muut laulajat vuorottelevat.Nähdäänkö kaksi tismalleen samaa tulkintaa Blanchesta? Ei nähdä, vakuuttavat sopraanot.– Suurpiirteiset karaktäärit libretosta ja musiikista on tietenkin keskusteltu. On sanottu, että menet tuonne, mutta kuinka menet sinne ja millä fiiliksellä, se on itse rakennettu, Tepponen sanoo.Takala täsmentää, että tietyt askelmerkit on pidettävä samoina, jotta produktio toimii, mutta nyanssit voivat olla erilaisia.– Myös meidän vastanäyttelijämme ovat eri ihmisiä. Sieltä tulee aina erilainen energia ja erilaiset impulssit, jotka vaikuttavat omaan tulkintaan, Takala sanoo.Olivier Py on ohjannut nyt nähtävän tuotannon Pariisiin Théâtre des Champs-Élysées -oopperaan vuonna 2013. Suomen Kansallisoopperaan ja uusille laulajille sen on toisintanut ohjausassistentti.Avaa kuvien katseluKarmeliittasisaret perustuu osin tositapahtumiin. Kuva: Ilkka Saastamoinen
</article>
<article name="Presi­dent­tieh­dokkaat kiersivät ”parhaat koulut” – kaksi lukiolaista paljastaa, kuinka saivat heidät vieraiksi" href="https://yle.fi/a/74-20070889">
Presidenttiehdokkaat ovat kiertäneet kampanjansa aikana lukuisissa oppilaitoksissa peruskouluista lukioihin ja ammattikouluihin.Merkillepantavaa on kuitenkin se, että etenkin pääkaupunkiseudulla vierailuissa ovat korostuneet opinahjot, joihin vaaditaan huomattavasti tavanomaista korkeampaa keskiarvoa.Kysyimme neljältä kannatusmittausten kärkeä pitävältä ehdokkaalta listaa kouluista, joissa he ovat viime kuukausien aikana vierailleet.Vastauksista selvisi, että ehdokkaat ovat vierailleet pääkaupunkiseudulla yhteensä kuudessa lukiossa, joista neljä mahtui viime vuonna pääkaupunkiseudun kymmenen kärkeen, kun lukiot asetetaan järjestykseen sen perusteella, millaista peruskoulun päättötodistuksen keskiarvoa opiskelijoilta vaaditaan.Perussuomalaisten presidenttiehdokas Jussi Halla-ahon kampanjatiimi ei toimittanut listaa.Espoon Haukilahden lukio sai 8. joulukuuta vieraikseen kokoomuksen Alexander Stubbin ja valitsijayhdistyksen sekä vihreiden tukeman Pekka Haaviston. Lukio pitää kärkeä Espoon lukiovertailussa ja edellytti viime vuonna opiskelijoiltaan tasan yhdeksän keskiarvoa peruskoulun päättötodistuksessa.Tätä kovempi keskiarvovaatimus on Espoossa vain Otaniemen lukiolla, joka sekin sai joulun alla vieraakseen Haaviston.Paneeliin ilmestyi tuntemattomiaKävimme kysymässä kahdelta Haukilahden lukion abiturientilta Elsa Ekdahlilta, 18 ja Enna Benamarilta, 19, miten he saivat Stubbin ja Haaviston vierailemaan lukiossa.Benamar kertoo, että he olivat mukana järjestämässä jo viime keväänä koululla eduskuntavaalipaneelia. Hänen mukaansa se meni hyvin, minkä jälkeen he vitsailivat, että voisivat järjestää vastaavanlaisen tilaisuuden myös presidentinvaaleissa.– Muut opiskelijat pitivät eduskuntavaalipaneelista todella paljon, joten lopulta päätimme, että yritämme järjestää paneelin myös presidentinvaaleihin, Ekdahl komppaa.Opiskelijat lähettivät kaikille ehdokkaille pyynnön osallistua paneeliin. Alun perin neljän heistä piti osallistua, mutta lopulta vain Stubb ja Haavisto pääsivät paikalle.Ehdokkaiden saaminen koululle kesti kokonaisuudessaan kaksi kuukautta ja vielä paneelipäivänäkin vastaan tuli yllätyksiä.– Paneeliin ilmestyi tuntemattomia ihmisiä ja lopulta selvisi, että he olivat poliiseja. Emme osanneet ajatella, että heidät olisi pitänyt kutsua, Benamar sanoo.– Meidän piti saada poliisit lähelle ehdokkaita, mutta muita suuria yllätyksiä ei tullut, Ekdahl täydentää.Enna Benamar kertoo, että presidenttiehdokkaiden vierailun järjestäminen oli kovan työn takana. Kaikki vierailivat RessussaKeskustan ja valitsijayhdistyksen Olli Rehn, valitsijayhdistyksen Mika Aaltola, Stubb ja Haavisto vierailivat kukin vuorollaan Kulosaaren yhteiskoulun ehdokastentissä viime vuoden lopulla ja tämän vuoden alussa.Kulosaaren yhteiskouluun oli viime vuonna viidenneksi vaikeinta päästä sisään. Lukio edellytti opiskelijoiltaan vähintään 9,31 keskiarvoa peruskoulun päättötodistuksessa.Avaa kuvien katseluEhdokkaista Pekka Haavisto on vieraillut eniten eri lukioissa pääkaupunkiseudulla. Kaikki neljä ehdokasta vierailivat Ressun lukiossa. Kuva: Miia Anttila / Yle, MapCreator, OpenStreetMapRessun lukion opiskelijakunta järjesti oman vaalipaneelinsa presidenttiehdokkaille tammikuun toisella viikolla. Paneeliin osallistuivat kristillisdemokraattien Sari Essayah, Aaltola, Halla-aho, Rehn ja Stubb.Helsingin ydinkeskustassa sijaitsevaan Ressun lukioon oli viime vuonna pääkaupunkiseudun korkein keskiarvovaatimus 9,69.Näiden lisäksi Haaviston listalta löytyvät Tapiolan lukio, jonka keskiarvovaatimus oli vähintään 8,75 ja Etu-Töölön lukio, johon vaadittiin 8,46 keskiarvoa.Koulujen aktiivisuus tärkeääKysyimme ehdokkaiden kampanjatiimeiltä, miten he päättivät koulut, joissa ehdokkaat vierailivat.Stubbin kampanjatiimi kertoo, että heille tulee paljon vierailukutsuja kouluihin ja he ovat pyrkineet vastaamaan myöntävästi aina kun mahdollista.Kampanjakoordinaattori Linda Lähdeniemi Rehnin tiimistä korostaa, että kouluvierailut ovat lähtökohtaisesti järjestetty koulun aloitteesta. Hänen mukaansa pyyntöihin on pyritty vastaamaan annetun aikataulun puitteissa.Haaviston kampanjan viestintäpäällikkö Jarno Lappalainen toteaa hänkin, että pääkaupunkiseudun lukiovierailut kertovat siitä, mitkä lukiot ovat pyytäneet ehdokasta vierailulle.Vierailuja Tukholmassa ja FuengirolassaHaavisto on vieraillut kampanjansa aikana yliopistoissa, kansanopistoissa, lukioissa ja peruskouluissa ympäri maan Rovaniemeltä Fuengirolaan. Haavisto on kannatusmittauksissa toisena, mutta kouluvierailuiden määrässä hän on 35 vierailullaan ensimmäisenä.Viime vuoden elokuusta lähtien Rehn on vieraillut eri kouluissa Helsingistä Kokkolaan. Hän on Haaviston tapaan käynyt monilla eri koulutusasteilla.Kokonaisuudessaan Rehn on poikennut 13 koulussa ja hän on myös lähettänyt muutamiin oppilaitoksiin videotervehdyksiä.Stubb on ainoana ehdokkaana vieraillut myös ruotsinsuomalaisten koulussa Tukholmassa. Muiden ehdokkaiden tavoin Stubb on käynyt useilla kouluasteilla.Listan mukaan Stubb on vieraillut vähiten eri kouluissa. Hän on käynyt 12 koulussa, mutta hänen tiiminsä sanoo, että listalta voi puuttua muutama koulu.Sunnuntaina presidentinvaaleissa on oikeusministeriön mukaan lähes 50 000 uutta 18-vuotiasta äänioikeutettua.
</article>
<article name="Tämän itärajalla asuvat Ella, Raimo ja Irina haluavat sanoa Suomen seuraavalle presidentille" href="https://yle.fi/a/74-20071311">
Ella Bergman, 18, abiturientti TohmäjärveltäAvaa kuvien katseluElla Bergman on kiinnostunut maanpuolustuksesta. Kuva: Lucas Holm / YleOlen menossa heinäkuussa inttiin Vekaranjärvelle. Innostuin asiasta, kun isoveljeni kävi armeijan muutama vuosi sitten.Nykyinen tilanne on vahvistanut haluani maanpuolustukseen, vaikka oloni tässä rajan pinnassa on aina ollut turvallinen ja luottavainen.Toivon, ettei presidentti unohda Itä-Suomea, vaikka olemme jonkun mielestä syrjässä. Täälläkin asuu paljon ihmisiä.Raja on pidettävä kiinni, jos tilanne niin vaatii. Mutta jos ihmiset oikeasti tarvitsevat turvaa ja apua, Suomen on autettava.Minulla ei ole ollut ikinä hinkua muuttaa isoon kaupunkiin. Intin jälkeen haluaisin opiskella liikunnanopettajaksi ja voisin palata Tohmajärvelle, jos täällä on töitä.Raimo Timoskainen, 74, eläkeläinen ja yrittäjä KiteeltäAvaa kuvien katseluRaimo Timoskainen on elänyt koko ikänsä rajan läheisyydessä.  Kuva: Lucas Holm / YleVietin lapsuusvuoteni Ilomantsissa, seitsemän kilometriä rajalta. Ei pelätty susia, karhuja eikä venäläisiä. 1950-luvulla ihmisiä liikkui rajan yli, puhuttiin ”laukkuryssistä”. Joskus meiltä hävisi perunoita kellarista.Olipa venäläinen tai suomalainen, ihmisten kanssa olen aina tullut toimeen. Presidentille haluan sanoa, että raja on pidettävä kiinni niin kauan, kunnes Venäjän hybridivaikuttaminen loppuu. Se kirpaisee meitä itärajan asukkaita, yrittäjiä ja heitä, joilla on sukulaisia toisella puolella. Se on kuitenkin nyt kestettävä.Irina Kikinova, 45, toimistoapulainen TohmajärveltäAvaa kuvien katseluIrina Kikinova on kotoisin Sortavalasta. Hänen mummonsa oli suomalainen. Kuva: Lucas Holm / YleOlen kaksoiskansalainen ja asunut Tohmajärvellä 19 vuotta. Vanhempani Sortavalassa ovat kuolleet, ja viime vuosina olen käynyt vain kerran vuodessa Venäjällä hoitamassa hauta-asioita. Elämä, perhe – kaikki on Suomessa.Minusta on hyvä päätös, että raja on suljettuna tällä hetkellä. Haluan tarjota lapselleni elämän turvallisessa paikassa.Rajan sulkemisella on paljon vaikutuksia. Olin viime vuonna töissä viisumipalvelussa, mutta nyt se on kiinni.Presidentille haluan sanoa, että oikeus kaksoiskansalaisuuteen pitää säilyttää. Toivon, että lapseni voi halutessaan matkustaa Venäjälle ja tutustua omiin juuriinsa.Jos minun pitäisi valita vain yksi kansalaisuus, olisin suomalainen.Mikko Löppönen, 40, kunnanjohtaja TohmajärveltäAvaa kuvien katseluMikko Löppönen on syntyperäinen tohmajärveläinen ja paluumuuttanut kuntaan perheensä kanssa. Kuva: Lucas Holm / YleOlen ollut Tohmajärven kunnanjohtaja kolme tuulista vuotta. Helmikuun alussa vuonna 2022 julkaisimme ison investointipaketin, joka perustui rajaliikenteeseen. Kaksi viikkoa myöhemmin Venäjä hyökkäsi Ukrainaan, ja suunnitelmat sai vetää vessanpöntöstä alas.Meillä ei ole merta lähellä, mistä kuljettaa tavaroita. Elinvoima on perustunut rajaan. Edellytykset eivät tällä hetkellä ole samat kuin muualla Suomessa: meille ei saada tuulivoimaa rajavalvonnan vuoksi, liikenneyhteyksistä on jatkuvaa vääntöä.Presidentille haluan sanoa, että nyt ei tarvita sanoja vaan tekoja Itä-Suomen eteen. Se on turvallisuuskysymys.Anneli Hurskainen, 76, eläkeläinen KiteeltäAvaa kuvien katseluAnneli Hurskainen on ollut 20 vuotta mukana harrastajateatterissa. Kesäisin teatteri esiintyy vanhan navetan ylisillä Värtsilässä. Kuva: Lucas Holm / YlePidimme mieheni kanssa 27 vuotta kauppaa Niiralassa. Vuosituhannen vaihde oli vilkasta aikaa. Toimitimme tavaraa myös rajan taakse pieniin kioskeihin. Ihmisiä kulki edestakaisin, ja meillä oli yleensä aina venäläisiä töissä. En ole koskaan tuntenut oloani turvattomaksi rajalla enkä tunne nytkään.Minua surettaa, että raja on kiinni, vaikka ymmärrän, miksi näin on. Alueen yrittäjille se on kova paikka.Ohjaan harrastajateatteria Värtsilässä. Presidentille haluan sanoa, että myös pikkupaikat on pidettävänä asumiskelpoisina. Elämä on muutakin kuin leivän tienaamista. Kulttuuri ja harrastusmahdollisuudet ovat tärkeitä. Ihmisiä sitoo alueelle se, voiko kansalaisopistossa harrastaa ja ovatko ladut kunnossa.
</article>
<article name="Kolesteroli voi olla koholla, vaikka elämäntavat olisivat kunnossa – Taina Törmänen, 34, yllättyi tuloksistaan" href="https://yle.fi/a/74-20069633">
Kuopiolainen Taina Törmänen, 34, aloitti muutama vuosi sitten uudessa työpaikassa ja kävi terveystarkastuksessa. Ilmeni, että hänen kolesteroliarvonsa olivat koholla.– Hetkellisesti kävi mielessä, että toiset voivat syödä mitä huvittaa, mutta silti ei tule mitään ongelmia. Tuntui epäreilulta, mutta omille geeneilleen ei voi mitään, hän sanoo.Törmäsellä oli jo aiemmin tiedossa, että suvussa on korkeaa kolesterolia. Hän osasi odottaa, että jossain vaiheessa ne olisivat koholla hänelläkin.Tilanne oli kuitenkin yllättävä, sillä hän oli uudessa työssään aloittaessaan vasta 33-vuotias.Avaa kuvien katseluTaina Törmänen kokoaa lounaaksi kasvispainotteisen lautasen. Kuva: Toni Pitkänen / YleYle kysyi lukijoilta, seuraavatko he kolesteroliarvojaan, ja millaisin toimin he pyrkivät parantamaan terveyttään.Suurin osa vastanneista kertoi, että he kiinnittävät huomiota arvoihin vasta 60 ikävuoden jälkeen. Yleisimmin lääkäri oli kannustanut tekemään elämäntapamuutoksen tai määrännyt lääkkeitä.Vastauksissa oli yllättävää, että myös moni nuori aikuinen miettii asiaa ja tekee arjessaan valintoja, jotka tukevat verisuonten terveyttä. Erityisesti asia kiinnosti silloin, jos suvussa oli korkeaa kolesterolia tai äkillisiä sairauskohtauksia.Avaa kuvien katseluItä-Suomen yliopiston tutkimuksessa lasten kolesteroliarvoja pystyttiin parantamaan muun muassa vaihtamalla voipohjaiset levitteet kasvirasvalevitteisiin. Kuva: Toni Pitkänen / YleNuorena mittaaminen aiheellista, jos kuuluu riskiryhmäänItä-Suomen yliopiston tuoreen tutkimuksen mukaan lapsuuden ja nuoruuden poikkeavilla kolesteroli- ja rasva-arvoilla on havaittu yhteys kohonneeseen kuolemanriskiin jo 40 ikävuoden jälkeen sekä valtimonkovettumataudin varhaismuutoksiin ja sydänmuutoksiin jo parikymppisillä.Lapsella on suuri riski kohonneeseen kolesteroliin, jos hänellä on perinnöllinen kolesterolia kohottava sairaus, tyypin 1 diabetes, jos hän on sairastanut syövän, tai hänelle on tehty elinsiirto.– Sepelvaltimotaudin ehkäisy tulee suuren riskin ryhmissä aloittaa jo lapsuusiässä. Yleistä väestötason seulontaa lapsilla ja nuorilla ei pidetä hoitosuositusten mukaan aiheellisena, sanoo ravitsemusterapian professori Ursula Schwab Itä-Suomen yliopistosta.Avaa kuvien katseluSuomalaisten ruokavaliossa on liikaa kovaa rasvaa ja liian vähän kasviksia. Lounaspöytä on täynnä valintoja.  Kuva: Toni Pitkänen / YleYleensä kolesteroliarvo mitataan ensimmäisen kerran työterveydessä. Schwab arvioi, että suomalaisilla on yleensä hyvin tiedossa, jos suvussa on korkeaa kolesterolia. Erityisesti heidän tulisi mitata kolesteroli viimeistään nuorena aikuisena.– Edes kerran, jotta tietäisi, ettei kokonaiskolesteroli ole 8 mmol/l tai 10 mmol/l, mikä kertoisi perinnöllisestä taustasta. Ihmisille tehdään nykyään paljon turhempiakin mittauksia, hän sanoo.Väestötasolla suositellaan, että kokonaiskolesteroli olisi alle 5 mmol/l ja siitä niin sanottu ”paha kolesteroli” LDL alle 3,0 mmol/l.Lähes kaikki saavat liikaa kovaa rasvaaItä-Suomessa on tutkittu lasten kolesteroliarvoja jo aiemmin. Keväällä 2020 kerrottiin, että 6–8-vuotiaiden lasten kolesteroliarvoja pystyttiin parantamaan lisäämällä runsasrasvaisten kasvirasvalevitteiden käyttöä, vaihtamalla maito rasvattomaan ja lisäämällä liikuntaa.Vastaavasti lapset vähensivät tutkimuksen aikana voipohjaisten levitteiden ja rasvaisten maitotuotteiden käyttöä.Samat keinot auttavat myös aikuisilla.Merkittävin terveysteko suomalaisten ruokavaliossa olisi kovan rasvan käytön vähentäminen.– Miehistä 97 prosenttia ja naisista 94 prosenttia saa liikaa kovaa rasvaa. Se on erittäin merkittävä tekijä veren kohonneiden rasva-arvojen taustalla, mikä puolestaan suurentaa sydän- ja verisuonitautien riskiä, Schwab sanoo.Lisää: Näin päivittyneet pohjoismaiset ravintosuositukset näkyvät lautasmallissa – vähemmän lihaa, enemmän kasviksiaAvaa kuvien katseluTaina Törmänen tekee arjessaan monenlaisia terveyttä tukevia valintoja. Kuva: Toni Pitkänen / YleKolesteroli voi olla koholla, vaikka elintavat olisivat kunnossaTaina Törmänen elää liikkuvaa arkea. Hän käy kuntosalilla ja lentopalloharjoituksissa. Ruokavalio on ollut jo pitkään kasvispainotteinen. Punaisen lihan sijaan hän valitsee kalaa ja kanaa.Kolesterolitulos sai hänet miettimään, voisiko elintapoja muuttaa vielä terveellisemmäksi. Toisaalta hän ei halunnut asian rajoittavan liikaa elämää.– Kävelen nykyään hieman useammin, esimerkiksi salille. Tiedän, että matalan sykkeen kestävyysliikunta on kolesterolin kannalta hyväksi, Törmänen sanoo.Viimeiset vuodet hän on käyttänyt myös kolesterolia alentavaa levitettä. Kolesteroliarvon hän aikoo mittauttaa uudelleen muutaman vuoden sisällä.Kolesteroli ei voi olla käytännössä liian matalaKolesterolia alentavien tuotteiden käyttö on tutkijan mukaan turvallista, jos niitä käytetään ohjeiden ja suositusten mukaan. Tällöin saa riittävästi vaikuttavaa ainetta kasvistanoliesteriä.– Jos tuotteita käyttää hyvin paljon, ne saattavat vähentää rasvaliukoisten vitamiinien imeytymistä. En kuitenkaan usko, että niitä käytetään liikaa, sillä ne ovat kalliimpia kuin tavalliset leipärasvat, professori Ursula Schwab sanoo.Yleisin virhe on, että juotavia tuotteita nautitaan välipaloina, jolloin niiden teho ei ole parhaimmillaan. Esimerkiksi jogurtti pitäisi syödä muun ruoan kanssa.Toinen virhe voi olla, että esimerkiksi levitettä käytetään liian vähän. Suositusannos on noin kuusi teelusikallista vuorokaudessa.Sitä ei tarvitse pelätä, että kolesterolin saisi terveillä elämäntavoillaan tai kolesterolia alentavilla markettituotteilla liian matalaksi.– Kolesteroli ei voi olla liian matala. Luonnonkansoilla se on luonnostaan erittäin matala, eikä heillä ole mitään ongelmia sen suhteen, Schwab sanoo.Korjattu kello 17.18 muutamasta kohdasta artikkelia ”kolesteri” muotoon ”kolesteroli”.
</article>
<article name="Metsähallitus aikoo luopua lukuisista taloista, kämpistä ja autiotuvista" href="https://yle.fi/a/74-20071400">
Metsähallitus on käynyt viime keväästä lähtien läpi omistuksessaan olevia rakennuksia, joita on kaikkiaan noin 2 400. Kiinteistöjä on jaoteltu säilytettäviin ja pois luovutettaviin.– Tämä on iso operaatio ja ulottuu oikeastaan joka kolkkaan Suomea. Merkittävästä määrästä rakennuksia tullaan luopumaan. Sen tarkemmin en vielä pysty arvioimaan. Kolminumeroinen luku se joka tapauksessa tulee olemaan, kertoo Metsähallituksen projektipäällikkö Tero Juhola.Suurin osa Metsähallituksen omistamista rakennuksista on pieniä tai keskisuuria. Listalla on esimerkiksi kämppiä, autiotupia, saunoja, talousrakennuksia ja asuinrakennuksia.– Keskeinen ajatus on, että ydinliiketoimintaa kiinteästi tukevat rakennukset pysyvät Metsähallituksella, Juhola avaa.Rakennusten ylläpitokustannukset on laitettu suurennuslasin alle, ja niitä arvioidaan myös pidemmällä aikavälillä.Metsähallituksen omistamiin rakennuksiin liittyy luonnonsuojelua, virkistystoimintaa ja matkailua. Joissakin kohteissa myös rakennuksen kulttuuriarvo on merkittävä.– Käytämme kohteiden arvioinneissa eri asiantuntijoita. Pyrimme katsomaan kiinteistöt kokonaisuuksina läpi mahdollisimman tarkasti ja tarvittaessa myös yhteistyössä Museoviraston kanssa, sanoo Juhola.Kolin Ryynänen esimerkkitapauksenaYksi myyntiin tulossa olevista kiinteistöistä on Kolin kylän ytimessä sijaitseva Ryynäsen talo majoitus- ja ravintolatiloineen. Samassa pihapiirissä sijaitsee myös Kolin kotiseutumuseo.– Kolin kansallispuistolla on palveluja tarjolla puiston alueella. Ryynäsen talo sijaitsee irrallaan puistosta, eikä siten palvele ydintoimintojamme, Tero Juhola selventää valittua linjausta.Juholan mukaan Metsähallitukselle ei ole annettu euromäärää, joka rakennuksista luopumalla olisi säästettävä. Suurin osa rakennuksista säilytetään, mutta osasta luovutaan myymällä tai purkamalla.– Osa rakennuksista on huonokuntoisia, rakennuksilla ei ole enää käyttöä tai kustannukset ovat kasvaneet liian suuriksi. Luopumalla osasta pystymme tasapainottamaan rakennuksiin kohdistuvaa vastuutamme ja käytössämme olevia resursseja, sanoo Metsähallituksen luontopalvelujohtaja Henrik Jansson.
</article>
<article name="Suomesta Venäjälle matkaavat ylittävät rajan sulun takia Viron Narvassa" href="https://yle.fi/a/74-20071647">
Asiakirjaväärennösten paljastamiseen erikoistunut Tarmo Hütt Viron rajavartiostosta odottaa vilkasta viikonloppua Narvan rajanylityspaikalla. Venäjä on nimittäin ilmoittanut sulkevansa omalla puolella Ivangorodissa olevan ylityspaikkansa ajoneuvoliikenteeltä 1. helmikuuta eli ensi torstaista alkaen.Syyksi vuoden 2025 loppuun jatkuvalle sulkemiselle on ilmoitettu raja-aseman korjaustyöt.Viron sisäministeri Lauri Läänemets kertoo STT:lle syyn kuulostavan vähintäänkin epäuskottavalta. Kaikki rahansa Ukrainan sotaan syytävä Venäjä ryhtyisi tässä tilanteessa remontoimaan perusteellisesti raja-asemaa EU:n vastaisella rajalla.Suomen suljettua itärajansa Narva on ollut lähin rajanylityspaikka Venäjälle matkaaville Suomen kansalaisille tai Suomessa oleskeluluvalla asuville. Hüttin mukaan rajasulku pohjoisessa on näkynyt ja tuntunut Narvassa.– Tarkistin juuri heitä koskevat tilastot, joiden mukaan tammikuun alusta tähän päivään meillä on ollut 10 000 rajanylitystä. Se on todella suuri lisäys, Hütt kertoi STT:lle Narvassa viime keskiviikkona.Ennen rajasulkua Suomesta tulevia ylittäjiä kirjattiin Narvassa ehkä noin 200 kuukaudessa, Hütt arvioi.Suomalaisten lisäksi Narvaan on tullut myös niitä Ruotsissa ja Norjassa asuvia, jotka ovat matkustaneet aiemmin Venäjälle Suomen itärajan yli.Rajasillan yli jatkossa ehkä jalanJos Narvan/Ivangorodin ylityspaikka todella sulkeutuu ajoneuvoilta, Suomesta tuleville autoilijoille seuraavaksi lähimmät ylityspaikat ovat Viron kaakkoiskolkassa sijaitsevat Koidula ja Luhamaa.STT:n vieraillessa rajalla sillan ylitti useita täpötäysiä busseja. Jatkossa matkustajat joutuvat nousemaan ajoneuvosta rajalla ja kävelemään matkatavaroineen muutaman sadan metrin matkan sillan toisella puolella odottavaan toiseen bussiin.Muutoksia rajanylityksen suhteen Venäjän puolella tarkkaillaan Virosta käsin ja sovitetaan oma toiminta siihen ilman että syitä kyseltäisiin Narvajoen toiselta puolelta sen enempää.Asiakirjattomat käännytetään heti rajaltaViro on toistuvasti varoittanut, että myös sen itäraja voi mennä kiinni, jos ylityspaikoille saapuu Suomen tapaan joukoittain turvapaikanhakijoita. Näin ei ole kuitenkaan tapahtunut, miksi?Sisäministeri Läänemetsin mukaan syitä on kaksi: ensinnäkään Viro ei päästä oman rajalinjansa yli ketään, jolla ei olisi puuttuvan viisumin tai passin takia oikeutta päästä enää eteenpäin Venäjän tarkastuspisteeltä. Eli heidät käännytetään takaisin ennen kuin he edes pääsevät Viron puolelle.Vaikka he siinä ilmoittaisivat hakevansa turvapaikkaa?– He eivät ole sellaista ilmoittaneet, Läänemets kuittaa.Narvan rajasillalla näkee, miten tällainen on fyysisesti mahdollista. Viron rajavartijoiden ensimmäinen tarkastuspiste on käytännössä aivan rajalinjalla. Vaalimaan raja-asemalla usein vieraillut Hütt sanoo ymmärtävänsä, ettei samanlainen käytäntö ole mahdollinen siellä.Läänemetsin mukaan toinen syy tilanteiden erilaisuuteen onkin ilmeisesti se, että Venäjä näyttää testaavan tällä hetkellä Suomea eikä Viroa. Mahdollisesti syy on juuri virolainen käytäntö käännyttämisestä heti rajaviivalla.Sisäministeri myös vihjaa tietystä suhtautumiserosta: laillisesti Venäjälle saapuneisiin kolmansien maiden kansalaisiin suhtaudutaan Virossa lähtökohtaisesti aina siirtolaisina tai matkailijoina, ei kansainväliseen suojeluun oikeutettuina pakolaisina.Sisäministeri Rantanen itärajan sulun jatkosta
</article>
<article name="Oletko vapaa­eh­toisesti sinkku? Kerro meille kokemuksesi, teemme juttua aiheesta" href="https://yle.fi/a/74-20071559">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Vapaaehtoisesta lapsettomuudesta on viime vuosina puhuttu paljon, mutta yleistyvä ilmiö on myös vapaaehtoinen sinkkuus.Vapaaehtoisesti sinkuiksi itsensä mieltävät eivät etsi parisuhdetta. He eivät myöskään toivo tai koe tarvitsevansa sellaista.Oletko sinä vapaaehtoisesti sinkku? Kerro meille, miksi ja millaista se on – teemme juttua aiheesta. Kokemuksesi voit kertoa alla olevalla lomakkeella: 

</article>
<article name="Tämä mies tekee Saksassa työtä, joka vaatii piilopaikan – muistolaatat natsien uhreille valmistuvat äärioikeiston uhan alla" href="https://yle.fi/a/74-20070602">
BERLIINI Ihan tavallisen autotallin ovi tavallisessa lähiössä aukeaa. Surusilmäinen mies pyytää lempeästi tihkusateesta lämpimään.Ovi kolahtaa perässä kiinni, eikä sitä osaa avata kukaan muu kuin kuvanveistäjä Michael Friedrichs-Friedländer ja hänen apulaisensa.Lukon pitää olla tukeva siltä varalta, että ovelle saapuu kutsumattomia vieraita. Myös autotallin sijainti on salaisuus.Friedrichs-Friedländer ei ota riskiä, että äärioikeistoradikaalit tai juutalaisvihamieliset saisivat vihiä hänen työpajastaan.Täällä Friedrichs-Friedländerin autotallissa syntyy valtaosa Euroopan kaupunkien ja kylien kaduille asennetuista ”kompastuskivistä”. Ne muodostavat tiettävästi maailman suurimman hajautetun muistomerkin.Avaa kuvien katseluMichael Friedrisch-Friedländer leikkaa metallisaksilla messinkilevyn oikeaan muotoon. Sitten hän lyö jokaisen kirjaimen erikseen levyyn. Sen jälkeen valetaan sementistä katukivenmuotoinen ”kivi”, jonka ympärille levy naputellaan. Kuva: Anna Karismo / YleKompastuskivet (saks. Stolpersteine) ovat katuihin upotettuja messinkisiä laattoja, joilla muistetaan natsien murhaamia juutalaisia, romaneja, homoja, kehitysvammaisia, slaaveja... Natsit tappoivat yhteensä yli kymmenen miljoonaa ihmistä, joista suurin osa oli juutalaisia.Kompastuskivien isä on taitelija Gunter Demnig. Demnig nikkaroi ensimmäisen kompastuskiven Kölnin kaupungintalon edustan jalkakäytävään marraskuussa 1992, jolloin tuli kuluneeksi 50 vuotta natsijohtaja Heinrich Himmlerin määräyksestä karkottaa romanit pysyvästi Saksasta.Demnigin muistolaatta sai suosiota, ja seuraavina vuosina hän laajensi ideansa jatkuvaksi projektiksi. Motoksi tuli ”yksi uhri, yksi kivi”. Lopulta tilauksia alkoi sadella sellaista tahtia, että Demnig pyysi Friedrichs-Friedländeriä avuksi vuonna 2005.– Kompastuskiviin ei kaadu, mutta jos kompastuu ja lukee laatassa olevan tekstin, on kumarrettava uhrin edessä, Demnig on selittänyt haastatteluissa.Avaa kuvien katseluKompastuskivien päällä oleviin messinkilevyihin taotaan rei'ityskirjasimilla ja vasaralla holokaustin uhrien nimet, syntymäajat, ammatit, kyydityspäivät ja lopullinen kohtalo. Muistolevyjä tukemaan valetaan betonikuutio. Kuvassa olevat kuutiot muurataan Hampurin katuihin. Kuva: Anna Karismo / YleParissakymmenessä vuodessa Friedrichs-Friedländer on takonut ja valanut lähes 89 000 kompastuskiveä, joita on Euroopan kaduilla jo 32 maassa. Hänen pajaltaan on peräisin siis valtaosa kaikista yli sadasta tuhannesta asennetusta kompastuskivestä.– Sitten vasta, kun tästä tulee rutiinia ja lakkaan välittämästä näiden ihmisten kohtaloista, lopetan, 73-vuotias Friedrichs-Friedländer sanoo.Pisimpään hän kertoo viipyvänsä pienten lasten muistolaattojen äärellä. Niitä takoessa pitää välillä käydä ulkona haukkaamassa happea.Hän ei myöskään siirry suoraan työpäivän päätteeksi yläkertaan kotiinsa vaan tekee välissä jotain muuta tyhjentääkseen päänsä ajatuksista.– Vasaralla kirjain kirjaimelta, numero numerolta lyödessäni varmistan, että näitä ihmisiä ei unohdeta. Aina nämä kohtalot liikuttavat.Friedrichs-Friedländer ja hänen kaksi työntekijäänsä takovat runsaat sata kiveä viikossa. Nyt on valmisteilla kymmenien kompastuskivien erä Hampuriin.Avaa kuvien katseluKompastuskivet ovat synnyttäneet jo perinteitä. Kristalliyön muistopäivänä 9. marraskuuta monilla saksalaisilla on tapana viedä kukkia ja kynttilöitä kotikadullaan olevien muistolaattojen viereen. Kuva: Anna Karismo / YleJokaisen laatan kaiverrus alkaa paikallisella kielellä ”Tässä asui...”. Sen jälkeen tulee nimi, syntymäaika ja lopullinen kohtalo – jota usein ei tiedetä. Joillekin kohtalo oli kyyditys toiseen maahan, toisille itsemurha.Osa muistolaatan saaneista on jopa vapautunut keskitysleiriltä, mutta suurimmassa osassa laatoista lukee viimeisenä: murhattiin.Yksi kivi maksaa 120 euroa perille toimitettuna Saksassa.– Ne ovat halpoja. Materiaalikulujen jälkeen tuntipalkka on pieni, Friedrichs-Friedländer sanoo.Kullanväriset kivet sijoitetaan yleensä kotien ja talojen eteen, joista ihmiset pakkosiirrettiin tuhoamisleireille tai joissa asuessaan he tekivät itsemurhan.– Monille keskitysleireillä kuolleille ei ole hautoja. Siksi kompastuskivet ovat joillekin omaisille tärkeitä paikkoja.Avaa kuvien katseluSuomesta Gestapolle luovutetun Kollmannin perheen kompastuskivet sijaitsevat Helsingissä Munkkiniemen puistotie 18:n edustalla.  Kuva: Staffan von Martens / YleKiviä löytyy kaduilta Suomesta Sisiliaan ja Norjasta Ukrainaan. Helsingissä on natsi-Saksaan luovutettujen juutalaisten muistoksi seitsemän kompastuskiveä.Juutalaisten joukkotuhon historiaKansallissosialistit eli natsit alkoivat valtaantulonsa jälkeen 1933 säätää juutalaisvastaisia lakeja.Vuonna 1939 juutalaisia alettiin siirtää Saksasta ja Itävallasta Puolan gettoihin. Juutalaisten joukkotuho alkoi 1941.Natsijohtajat sopivat vuonna 1942 juutalaisten laajamittaisesta ja järjestelmällisestä murhaamisesta ”lopullisena ratkaisuna”.Keskitysleireistä suurin oli Auschwitz, jossa tapettiin kolmen vuoden aikana 1,1 miljoonaa ihmistä. Leirillä teetettiin myös pakkotyötä useille saksalaisyrityksille.Auschwitz oli toiminnassa tammikuun 27. päivään asti vuonna 1945. Sen vapautti Neuvostoliiton puna-armeija.Avaa kuvien katseluKompastuskivien isä on saksalainen taiteilija Gunter Demnig, joka yleensä muuraa kivet katuun. Tammikuun puolivälissä hän kiinnitti laatan maahan Venetsiassa. Kuva: MvS / SplashNews.comKompastuskivet ovat aiheuttaneet myös ristiriitoja. Kiinteistönvälittäjät ovat väittäneet, että ne laskevat vieressä olevien talojen arvoa.Esimerkiksi kansallissosialismin syntymäkaupunkina tunnettu München on päättänyt olla käyttämättä julkista rahaa kiviin alun perin juutalaisaktivistin toivomuksesta. Peruste on, että muistolaatat katukivien päällä halveeraisivat kuolleita juutalaisia lisää, kun näiden nimien päällä kävellään.Münchenin katuihin onkin upotettu vain yksityisten tilaamia kompastuskiviä, kun muualla ne ovat yleensä kaupunginosien ja alueiden hankkimia.Tekstiä korjattu 27.1. kello 10:23: Auschwitzin vapautti Neuvostoliiton puna-armeija. Alunperin tekstissä luki ”venäläiset sotilaat”.
</article>
<article name="Ilta­pu­ku­yrittäjä halusi lahjoittaa ilmaiseksi satoja poistomekkoja – somemyrsky pakotti perumaan tapahtuman" href="https://yle.fi/a/74-20071304">
Iltapuku Outletin turkulainen yrittäjä Hanna Granberg päätti lahjoittaa ilmaiseksi myymättä jääneitä tanssiaismekkoja.Lahjoitustapahtuman piti olla sunnuntaina, mutta Granbergin oli peruttava se turvallisuussyistä.– Somessa levitetyn dis- ja misinformaation takia meillä ei ole muuta vaihtoehtoa kuin perua. Saamamme tiedon mukaan meille ollaan järjestämässä jotain joukkotappelun kaltaista kähinää, Granberg kirjoittaa sosiaalisessa mediassa.Ylen puhelimitse tavoittama yrittäjä selventää, että yrityksen varastoihin on kertynyt muutamia satoja mekkoja, jotka eivät ole menneet kaupaksi edes pikkurahalla.Someilmoituksessa mekkoja kuvailtiin viallisiksi tai huonosti istuviksi. Alkuperäisenä ajatuksena oli lahjoittaa mekot esimerkiksi harrastajateattereille tai lasten leikkeihin.Avaa kuvien katseluSosiaalisessa mediassa paheksuttiin, miksei mekkoja tarjottu ensin vähävaraisille.  Kuva: Hanna GranbergTapahtuma herätti niin suurta mielenkiintoa, että Granberg pelkäsi, ettei pysty hallitsemaan paikalle saapuvaa väkijoukkoa.Kukaan ei ole Granbergin mukaan suoraan uhannut tappelulla, mutta kielenkäyttö on ollut sen suuntaista, että ”mennään sinne painimaan ja haetaan parhaat päältä”.Lisäksi tieto vääristyi.– Viesti vääntyi siihen muotoon, että tarjolla olisi unelmien tanssipukuja ilmaiseksi, Granberg harmittelee.Myös ainakin kaksi turkulaista lukiota on jakanut virheellisesti tietoa, että oppilaat voivat hakea tapahtumasta ilmaiseksi mieleisensä vanhojentanssimekon.Granberg on kertonut kouluille, että kyse on puvuista, jotka eivät ole kelvanneet kenellekään.– Eniten olen pahoillani nuorten puolesta. Minua surettaa, miten pahasti he pettyvät.Tutkija: Somekohuissa otetaan kantaa tunteellaHelsingin yliopiston sometutkija ja dosentti Janne Matikainen arvioi kohun olevan varsin tyypillinen sosiaalisessa mediassa syntynyt tapahtumaketju.– Nykyinen mediakulttuurimme tarvitsee kohuja. Kohujen määrä on esimerkiksi tutkimusten mukaan noussut politiikassa. Lisäksi ihmiset kaipaavat kohuja, ja niitä syntyy joskus myös ilman median avustusta, juurikin sosiaalisen median ryhmissä.Matikaisen mukaan somekohuissa tyypillistä ovat tunnekuohut ja joko tahalliset tai tahattomat väärinymmärrykset.– Asetelman pitää jotenkin pöyristyttää, jolloin reagointi on nopeaa, eikä sitä ajattele loppuun. Motiiveja voi olla myös erilaisia, jolloin vastakkainasettelua halutaan lisätä ja tahallaan ymmärretään väärin. Kohun kohteena oleva on näissä yleensä todella voimaton eivätkä oikaisuyrityksetkään aina auta.Avaa kuvien katseluLopulta Granberg löysi useita pieniä teattereita ja päiväkoteja, joten mekot pääsevät käyttöön. Puvustaja Tarja Siirtola-Virta haki niitä rooliasuiksi. Kuva: Hanna Granberg
</article>
<article name="Suomen autokantaan hiipii uusi suosikkiväri sähköautojen johdolla – näitä värejä kartellaan" href="https://yle.fi/a/74-20071316">
Suomen henkilöautokannan värikartta valkoistuu reipasta vauhtia, vaikka ikiaikainen suosikkiväri harmaa jököttääkin edelleen sitkeästi valtaistuimellaan yleisimpänä autonvärinä.Mutta muutos on tulossa ja se näkyy jo selkeästi sähköautojen suosikkiväreissä. Kuten oheisesta, liikenne- ja viestintävirasto Traficomin toimittamien tilastojen pohjalta laaditusta top5-listauksesta näkee, valkoinen on selkeästi suosituin sähköautojen väri.

Syy valkoisen ylivoimaan piilee pitkälti myydyimmän sähköautomerkin, Teslan, väripolitiikassa. Valkoisen Teslan saa perushintaan, muun värisestä pitää maksaa erikseen lisää, yleensä reilusta tonnista ylöspäin.Sähköautojen värivaikutus heijastuu lähivuosina aina vaan selkeämmin koko autokannan värikirjoon, koska niiden määrä kasvaa huimaa vauhtia. Sähköautojen osuus viime vuoden ensirekisteröinneistä oli jo kolmannes kaikista ja kasvaa edelleen.

Harmaa jyllääBensiini- ja dieselautojen värikartta määrää Suomen maantieliikenteen sävyn, koska niitä pörisee ylivoimaisesti eniten teillä, yli 2 miljoonaa. Se sävy on tietenkin harmaa. Harmaa on ollut maan selvästi suosituin auton väri vuodesta 2011 lähtien katkeamatta ja oli sitä myös viime vuonna. Sitä edeltänyt ykkönen oli punainen. Sen valtakausi kesti ainakin vuodet 2000–2010 ja oli sitä ehkä aiemminkin. Nyt se on kolmosena.Sähköautojen ykkösväri valkoinen yltää polttomoottoristen listalla viidenneksi

Hybridien värikarttaPoltto- ja sähkömoottorin yhdistelmä eli hybridiautot noudattavat samaa värikarttaa kuin sähkö- ja muutkin autot, mutta järjestys on hiukan eri. Musta ja valkoinen ovat kärjessä miltei tasaosuuksin, sitten tulevat harmaa, sininen ja punainen.Värisuosikkien ohella moni suomalainen haluaa autonsa harvinaisella värillä. Polttomoottorisia väriharvinaisuuksia ovat oranssit, turkoosit ja moniväriset autot. Sähköautoja taas on vähän violettina, turkoosina ja keltaisena. Hybrideissäkin on hyvin vähän turkooseja ja monivärisiä menopelejä. Näiden osuus jää alle prosenttiin liikenteessä olevista.


</article>
<article name="Uskovaisten Jyväskylä Pride -yhdistys kiusaa oikeaa Jyväskylän Prideä – Seta rekisteröi tavaramerkin" href="https://yle.fi/a/74-20071465">
Jyväskylän Seta ry on joutunut hakemaan tavaramerkkiä perinteiselle Jyväskylä Pride -tapahtumalle. Taustalla on viime vuonna perustettu Jyväskylä Pride -yhdistys, joka on yrittänyt omia tapahtuman nimen.Seta ajaa sukupuoli- ja seksuaalivähemmistöjen asiaa ja ottaa Pride-kulkueilla kantaa heidän oikeuksien puolesta.Sen sijaan uuden Jyväskylä Pride -yhdistyksen sivut ovat täynnä sukupuoli- ja seksuaalivähemmistöjä pilkkaavaa sekä syrjivää sisältöä. Uuden yhdistyksen sivut sisältävät myös paljon viittauksia kristinuskoon ja Yhdysvaltojen kulttuurisotiin.Ulkoisesti sivut käyttävät kuitenkin sateenkaarikuvastoa ja puhuvat myös ”sateenkaariväen” rakastamisesta. Yhdistyksen logona toimii sateenkaarisydän mustalla pohjalla, jonka alla lukee JKL Pride.Hämäystä ja kiusaustaJyväskylän Setan puheenjohtaja Petri Janhunen pitää selvänä, että yhdistyksen tarkoitus on hämätä ja tehdä kiusaa oikealle Pride-tapahtumalle.Janhunen on huolissaan siitä, että vaikeassa tilanteessa oleva ihminen voi erehtyä luulemaan Jyväskylä Pride -yhdistyksen olevan aidosti HLBTQ+ -ryhmien asialla. Sivustolla on yhteydenottolomake.– Viestittelystä voi alkaa pahimmillaan henkinen väkivalta, Janhunen sanoo ja viittaa yhdistyksen levittämään esimerkiksi hyvin transvastaiseen sisältöön.– Se voi vaarantaa kohteeksi joutuneen elämän, puheenjohtaja huokaa.Jyväskylä Pride ry:n toiminta ei ole rajoittunut verkkoon, vaan uusi yhdistys on esimerkiksi ostanut postilokeropalvelun samaan osoitteeseen kuin missä Jyväskylän Setan toimisto sijaitsee. Nyt uuden yhdistyksen postilokeron osoite on siirtynyt muualle.Seta on myös saanut uudelta yhdistykseltä sähköposteja, joissa vaaditaan maksamaan ”lisenssimaksuja” Jyväskylä Pride -nimen käytöstä.Janhunen pitää toimintaa hyvin kyseenalaisena.Jyväskylä Pride ry:n menettely on pakottanut Setan hakemaan tavaramerkkiä nimelle, jotta se voi suojella Pride-tapahtumaansa. Hakemus jätettiin jo viime vuonna ja sitä on sen jälkeen täydennetty. Päätöstä odotetaan kevään aikana.Janhusta rekisteröintiprosessi harmittaa, sillä siihen uppoaa satoja euroja yhdistyksen vähiä rahoja. Janhunen olisi käyttänyt summan mieluummin suoraan ihmisten hyväksi.Leviääkö häirintä muualle?Tilanne on herättänyt huomiota pitkin Suomea. Janhunen on saanut paljon ihmettelyitä mistä homo- ja transvastaisessa Jyväskylä Pride -yhdistyksessä on oikein kyse. Huolena on myös toiminnan mahdollinen leviäminen.– Onko tämä alkusysäys äärioikeiston ja fundamentalististen liikkeiden nousulle muuallakin?Janhusta ihmetyttää myös uuden yhdistyksen tapa ratsastaa kristinuskolla. Jyväskylä Priden käsitys kristillisistä arvoista ei istu puheenjohtajan omaan arvomaailmaan ja käsitykseen kristillisestä sanomasta, missä sanotaan, että tee toiselle niin kuin haluaisit itsellesi tehtävän.– Heillä on ilmeisesti omat raamatut. En tiedä, onko se musta raamattu vai mistä he näitä ajatuksia hakevat, Janhunen sanoo.Yle ei useasta yrityksistä huolimatta tavoittanut Jyväskylä Pride -yhdistyksen edustajia.Jyväskylän Pride-kulkuetta ja juhlaviikkoa on järjestetty jo pitkään. Tässä tunnelmia vuoden 2021 juhlaviikon alusta.
</article>
<article name="Lunnista ilmoittanut nainen kertoo, kuinka tapahtumat etenivät: arvioi poliisille, että kyseessä on lunni" href="https://yle.fi/a/74-20071571">
Joensuuhun harhautuneen lunnin havainnut nainen kertoo tiistain tapahtumista.Kyseessä oli tavallinen arki-ilta, ja perhe oli kotonaan Joensuun Karsikossa. Noin kello 19 jälkeen naisen puoliso huomasi, että pihalla liikkuu jotain outoa.– Lintu oli ihan ikkunan alla ja tunnistin heti, ettei se ole ihan tavallinen sorsalintu, vaikka sillä räpylät onkin, nainen kertoo.Tässä vaiheessa nainen ei vielä tiennyt, että pihalla oleva vieras on Suomessa harvoin tavattu lunni.Nainen meni ulos perheen lapsen kanssa katsomaan, onko linnulla joku hätä. Se lähti kuitenkin karkuun, eikä päästänyt lähelle.Lintu vaikutti hätääntyneeltä. Nainen pohti, onko sillä mahdollisesti siipirikko, mutta lintu pystyi välillä levittämään siipiään.– Ei näyttänyt siltä, että ne olisivat vahingoittuneet, hän sanoo.Eläin käveli ja juoksi eteenpäin. Nainen seurasi lintua perheen lapsen kanssa. Samalla hän etsi netistä tietoja, mihin voisi soittaa.– Ensimmäisenä tuli mieleen pelastuslaitos, hän kertoo.Nainen soitti 112:een, mistä luvattiin laittaa poliisi paikalle. Puhelussa hän kertoi, ettei kyseessä ole tavallinen lintu.Poliisi saapui noin tunnin kuluttua. Siinä vaiheessa nainen kertoi poliisille, että lintu on luultavasti lunni tai ruokki. Kun poliisit menivät linnun luokse, hän huikkasi vielä perään, että toivottavasti he tekevät parhain päin.Tämän jälkeen perhe tuli sisälle taloon ja kuuli jonkin ajan kuluttua laukauksen. Harvinaisen linnun kohtalo harmittaa.– Vähän järkytyin. Näinkö se päättyikin.Naisen henkilöllisyys on Ylen tiedossa. Hän kertoo illan tapahtumista nimettömänä asian arkaluontoisuuden vuoksi.Tulossa on ohjeita ja yhteystietoja vastaisuuden varalleItä-Suomen poliisi kommentoi tapahtumia perjantai-iltapäivällä viestipalvelu X:ssä. Poliisi kertoo, etteivät tapahtuman yksityiskohdat ole selvillä, ja että tieto linnun lajista olisi tullut sille median kautta. Poliisi aikoo selvittää, millaista lisäohjeistusta tällaisissa tapauksissa tarvitaan.Pihaan eksyneen lunnin ampuminen tiistaina Joensuussa on Birdlife Suomen mukaan virhearvio.Pohjois-Karjalan lintutieteellinen yhdistys kertoo laativansa viranomaisille yhteystietolistan henkilöistä, joihin voi ottaa yhteyttä vastaavissa tilanteissa. Tarkoitus on tehdä myös selkeät ohjeet.26.1. klo 15.53 lisätty tieto Itä-Suomen poliisin päivityksestä X:ssä.
</article>
<article name="Jan de Vries maksoi 250 000 euroa päästäkseen Amsterdamista Leville tekemään töitään" href="https://yle.fi/a/74-20071040">
– Se on kuin aikuisten huvipuisto kesäisin.Näin kuvailee Jan de Vries, 31, kotikaupunkiaan Amsterdamia. Hollannin pääkaupunki on täynnä turisteja ja hälinää kesäaikaan.Siksi de Vries pakenee kesällä Amsterdamin ruuhkia Suomen Lappiin.Kolmekymppinen de Vries osti vastikään läheltä Levin keskustaa mökin, jossa hän aikoo viettää aikaa etenkin kesällä.Hän työskentelee sijoittajana oman yrityksensä kautta, joten etätyö onnistuu helposti.– Tarvitsen vain läppärin ja hyvän nettiyhteyden. Etätyöskentely ei vaadi mitään suuria järjestelyjä.Avaa kuvien katseluJan de Vries osti mökin Leviltä joulukuussa.  Kuva: Antti Mikkola / YleJan de Vries aikoo pitkällä tähtäimellä tulla Leville kokoaikaisesti etätöihin.– Täältä löytyy sopiva yhdistelmä tekemistä ja hiljaisuutta.Tuore mökinomistaja kertoo saaneensa vuokrattua mökkinsä hiihdonopettajalle sesonkiajaksi, koska hän itse tulee mökille kesäkuussa.Sesonkiaikana vapaa-ajan asunnon vuokraaminen on helppoa ja tuottoisaa, koska Lapin asuntopula näkyy myös Levillä.Avaa kuvien katseluJan de Vriesin mielestä kelohirret ja muurattu takka luovat mökin hyvän tunnelman. Kuva: Antti Mikkola / YleMökkikohteilla on Euroopassa hyvä näkyvyysValtaosa Kittilässä myydyistä vapaa-ajan asunnoista sijaitsee Levillä. Maanmittauslaitoksen tilastojen mukaan viime vuonna Kittilässä asumiseen liittyvistä kiinteistökaupoista oli viitisen prosenttia ulkomaalaisten tekemiä.Paikallisilla kiinteistönvälittäjillä ulkomaalaisten vapaa-ajan asuntoihin liittyvät yhteydenotot ovat lisääntyneet.Bo LKV:n Levin ja Ylläksen kiinteistönvälittäjä Tanja Sotka kertoo, että yhteydenottoja on tullut lähes päivittäin marraskuusta lähtien. Silloin Bo LKV aloitti markkinoinnin myös kansainvälisillä alustoilla.– Suomalaisiin verrattuna ulkomaisista yhteydenotoista pienempi määrä johtaa kauppaan, koska ulkomaalaisten ostajaehdokkaiden kanssa myyntiprosessi on meillä pidempi.Avaa kuvien katseluBo LKV:n Levin ja Ylläksen kiinteistönvälittäjä Tanja Sotka kertoo, että yhteydenottoja tulee paljon esimerkiksi Saksasta, Sveitsistä ja Hollannista.  Kuva: Antti Mikkola / YleHabita Levin kiinteistönvälittäjälle Jenni Hällforsille valtaosa vapaa-ajan asuntoihin liittyvistä yhteydenotoista tulee tällä hetkellä Keski-Euroopasta, Ranskasta ja Hollannista. Hän kertoo yhteydenottojen määrän kasvaneen jatkuvasti koronan jälkeisenä aikana.– Vilkkain aika ulkomaalaisten yhteydenotoille on selkeästi alkuvuosi. Habitan markkinointi tavoittaa kansanvälisesti 57 maata ja 120 kansainvälistä myyntiportaalia.Suorat lennot Euroopasta auttavat mökkikauppaakinJan de Vries ei ole moksiskaan, vaikka matka Leville kestääkin kauemmin turistisesongin ulkopuolella.– Sesonkiaikaan Kittilään pääsee suorilla tilauslennoilla Amsterdamista. Silloin tänne olisi helpompi tulla, mutta ei minua haittaa, vaikka matka kestää pitempään kesällä.Tulevana kesänä Kittilään tulee tilauslentoja Sveitsin Zürichistä ja Belgian Brysselistä. Tilauslennoilla tulevat belgialaismatkailijat yöpyvät ensimmäisenä kesänä pääsääntöisesti Ylläksellä ja Pyhä-Luostolla.Tanja Sotka näkee saavutettavuudella ja Levin tapauksessa etenkin Kittilän lentokentän läheisyydellä olevan suuri merkitys. Ylläksellekin pääsee lentokentältä tunnissa.– Tänne on helppo tulla: kyseessä on muutaman tunnin lento Euroopasta. Reitti- ja tilauslentojen lisääminen näkyy meillä matkailun kasvamisena ja sitä kautta kiinteistökauppakin on tässä globaalissa mökkibuumissa edelleen.

Potentiaalia uudelle matkailutuotteelleEtätyö Lapissa kiinnostaa etenkin keskieurooppalaisia. Viisi saksalaista matkanjärjestäjää ja yksi hollantilainen matkanjärjestäjä ovat parhaillaan tutustumassa etätyömahdollisuuksiin Levillä.Visit Levin kansainvälisestä myynnistä vastaava Kirsi Vestenius kertoo, että saksalaiset ovat potentiaalinen kohderyhmä etätyömatkailulle: viime vuonna kesäkaudella (kesä-syyskuu 2023) Levillä yöpyi lähes kymmenentuhatta saksalaista.Edellisvuoteen verrattuna saksalaismatkailijoiden määrä oli kolmanneksen suurempi.– Saksassa ja myös Hollannissa on paljon samankaltaisia aktiivisia luonnossa liikkujia kuin Suomessakin, Vestenius sanoo.NordicMarketingin viime vuonna tekemään kuluttajakyselyyn (s. 25) vastanneista keskieurooppalaisista lähes kaikki ilmoittivat olevansa kiinnostuneita etätyömatkoista (workation) Leville.– Kuluttajat näkevät talven lisäksi myös lumettoman ajan potentiaalisena ajankohtana etätöille. Kesäisin yötön yö mahdollistaa aktiviteettien harrastamisen myös myöhään illalla, Vestenius sanoo.Kyselyn perusteella luontokokemukset nousivat tärkeimmäksi syyksi tehdä etätöitä Lapissa.Avaa kuvien katseluLapissa viime vuonna myydyistä vapaa-ajan asunnoista lähes puolet on Levillä. Kuva: Antti Mikkola / YleMökin hinta ei hätkäyttänytKiinteistönvälitysalan Keskusliiton mökkikauppatilaston mukaan Etelä-Savo, Lappi ja Uusimaa muodostivat viime vuonna kolmen kärjen myytyjen vapaa-ajan asuntojen suhteen.Jan de Vries maksoi vuosituhannen vaihteessa rakennetusta muutaman huoneen kelomökistä noin 250 000 euroa. Hän ei hätkähtänyt mökin hintaa, koska se on alhainen verrattuna Hollantiin.Esimerkiksi Amsterdamissa vapaa-ajan asunnot voivat olla neliöhinnaltaan jopa kolme kertaa kalliimpia. Tiiviisti asutussa maassa ei ole paljon vapaa-ajan asuntoja tarjolla, ja myynnissä olevien kohteiden hinnat ovat pilvissä.Jan de Vriesille tärkein syy ostaa Leviltä mökki on Lapin luonto.– Tykkään eniten olla ulkona, ja minua kiehtoo erämaan läheisyys.
</article>
