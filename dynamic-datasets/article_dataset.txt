<article name="Stubbin ja Haaviston täytyy houkutella nyt taakseen valtava määrä uusia äänestäjiä: kartat näyttävät, mistä heitä löytyy" href="https://yle.fi/a/74-20071843">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Presidentinvaalien ensimmäinen kierros on ohi. Toisella kierroksella oleva kokoomuksen Alexander Stubb ja valitsijayhdistyksen ehdokas, vihreiden tukema Pekka Haavisto lähtevät nyt vimmatusti hakemaan vapautuneita ääniä ympäri Suomea.Toiselta kierrokselta pudonneiden perussuomalaisten Jussi Halla-ahon ja valitsijayhdistyksen ja keskustan ehdokkaan Olli Rehnin ääniä on tarjolla eniten.Tämä juttu näyttää, mistä päin Alexander Stubbin ja Pekka Haaviston pitäisi houkutella itselleen ääniä.Suomen väestö on pakkautunut kaupunkeihin ja kaupunkiseutuihin, joten luonnollisesti suuri määrä ääniä on saatavilla näiltä alueilta.Helsingissä ääniä on tarjolla ylivoimaisesti eniten verrattuna Suomen muihin kuntiin, lähes 300 000. Toiseksi eniten ääniä on saatavilla Tampereella, noin 120 000.Oulussa ääniä on vapaana 110 000, Espoossa ja Vantaalla reilut satatuhatta. Turussa ääniä on tarjolla hieman alle satatuhatta.



Pohjanmaa ja Lappi erottuvatMonilla paikkakunnilla yli puolet äänioikeutetuista äänesti jotain muuta ehdokasta kuin Stubbia tai Haavistoa. Esimerkiksi Oulussa yli 60 prosenttia äänioikeutetuista ei äänestänyt nyt toiselle kierrokselle päässeitä ehdokkaita.Videolla pohjoispohjanmaalaiset kertovat mielipiteensä vaalituloksesta:Alla olevassa kartassa korostuu myös Pohjanmaan länsirannikon kunnat, joissa monissa alle puolet äänioikeutetuista ei äänestänyt Haavistoa tai Stubbia. Näissä kunnissa tosin korostuu Stubbin äänisaalis, joka oli huomattavasti suurempi kuin Haaviston.Lapissa Jussi Halla-aho oli suosituin ehdokas.Videolla lappilaiset kertovat mielipiteensä vaalituloksesta:Aivan Etelä-Suomessa Haavistoa ja Stubbia äänesti yli puolet äänioikeutetuista.Kartalta erottuvat myös selvästi kunnat, joissa Halla-ahon ja Rehnin kannatus oli suurta. Näissä kunnissa yli 80 prosenttia äänioikeutetuista eivät äänestäneet toiselle kierrokselle päässeitä. Huomionarvoista on myös se, että kyseisissä kunnissa äänioikeutettuja on vain tuhansia tai joitain kymmeniä tuhansia.



Alla olevasta kartasta voit tutkia, miten kuntasi äänesti eli ketkä ehdokkaat olivat suosituimpia.
Toteutus vaatii toimiakseen JavaScriptin.
Kuuntele myös:Haavisto vs. Stubb – kumpi kahmii muilta jääneet äänet?
</article>
<article name="Tässä ovat kahden jäljellä olevan ehdokkaan keskeisimmät viisi eroa" href="https://yle.fi/a/74-20070906">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.

Toteutus vaati toimiakseen JavaScriptin.
</article>
<article name="Haavisto ja Stubb kohtaavat Ylellä kello 21 – ehdota kysymyksiä illan A-studioon" href="https://yle.fi/a/74-20071880">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Kokoomuksen ehdokas Alexander Stubb ja valitsijayhdistyksen ehdokas, vihreiden tukema Pekka Haavisto jatkavat presidentinvaalien toiselle kierrokselle.Stubb sai 27,2 prosenttia ensimmäisen kierroksen äänistä, Haavisto 25,8 prosenttia.Millä eväillä Stubb ja Haavisto lähtevät vaalitaiston loppukiriin? Jatkoon selviytyneet ehdokkaat kohtaavat A-studion suorassa lähetyksessä maanantai-iltana klo 21.00.Keräämme lähetystä varten myös yleisön kysymyksiä, joita voit esittää alla olevalla lomakkeella. 

</article>
<article name="Sähköinen asunto­re­kisteri kaaoksessa: moni voi menettää äänioikeuden yhtiö­ko­kouksessa" href="https://yle.fi/a/74-20071872">
Eduskunnan oikeusasiamies on kiinnittänyt huomionsa Maanmittauslaitoksen toimintaan, koska asuntojen omistusten rekisteröinnit ovat ruuhkautuneet pahoin.Tästä voi seurata ongelmia juuri asuntokaupan tehneille uusille osakkaille, koska taloyhtiön osakerekisteriin kuulumaton osakas ei voi esimerkiksi osallistua yhtiökokoukseen ja äänestää siellä tehtävistä päätöksistä.– Asiasta ei vielä ole tullut kanteluita, mutta veikkaan, että niitä tulee, sanoo vanhempi oikeusasiamiehen sihteeri Jukka Anttila.Hän seuraa tilanteen kehittymistä. Asiaan voidaan hänen mukaansa tarvittaessa puuttua, vaikka valituksia ei kansalaisilta tulisikaan.– On mahdollista, että tätä lähdetään tutkimaan omasta aloitteesta.Anttila kertoo, että taloudelliseen vaihdantaan liittyvien asioiden käsittely ilman aiheetonta viivästystä kuuluu ihmisten perusoikeuksiin.Osakkaat siirretään sähköiseen rekisteriinVuodesta 2019 lähtien kaikki uudet asunto-osakeyhtiöt on perustettu sähköiseen muotoon.Tätä vanhempien taloyhtiöiden piti siirtää osakasrekisterinsä Maanmittauslaitoksen sähköiseen huoneistotietojärjestelmään vuoden 2023 loppuun mennessä.Vanhoja taloyhtiöitä on noin 90 000 koko Suomessa.Aiemmin osakasluettelot ovat olleet paperilla ja mapeissa isännöitsijöiden toimistoilla.Sähköisen osakeluettelon yhteyteen voidaan rakentaa muita digitaalisia toimintoja, kuten esimerkiksi sähköistä asuntokauppaa.Näin vältytään siltä, että osapuolten pitää kokoontua pankkiin hoitamaan asuntokauppa. Sähköisen asuntokaupan tarve nousi esille etenkin koronapandemian aikana.Noin 90 000 hakemusta jonossaValtaosa taloyhtiöiden osakasluetteloista on jo siirretty Maanmittauslaitokselle.Nyt paperiset osakekirjat muutetaan sähköisiksi.– Jos osakekirja on kotona, omistaja voi toimittaa sen meille. Me mitätöimme sen ja siitä tulee sähköinen, kertoo Maanmittauslaitoksen huoneistojen omistuksesta vastaava johtaja Janne Murtoniemi.Vanhoilla osakkailla on kymmenen vuotta aikaa hakea omistuksensa sähköistä rekisteröintiä. Näin kauan heillä myös säilyvät osakkaan oikeudet.Vanhoilla omistajilla ei siis ole kiire hakea rekisteröintiä, mutta he ovat lähteneet liikkeelle isommalla joukolla kuin Maanmittauslaitos osasi odottaa.– Hiukan alakanttiin arvioitiin näitä asioita, Murtoniemi sanoo.Tällaisia hakemuksia on nyt puolen vuoden jonossa noin 70 000 kappaletta Murtoniemen mukaan.Jos omistaja vaihtuu esimerkiksi asuntokaupan tai perinnön saannin kautta, on uuden osakkaan haettava omistuksen rekisteröintiä kahden kuukauden kuluessa omistajanvaihdoksesta.Tällaiset hakemukset Maanmittauslaitos priorisoi nyt kiireellisemmiksi kuin vanhojen osakkaiden hakemukset.Näitä hakemuksia on jonossa noin 20 000 kappaletta. Niiden käsittelyaika on noin 3–4 kuukautta.Rekrytoinnit purkavat ruuhkaaMaanmittauslaitos rekrytoi syksyllä 40 kokoaikaista ja 80 oman työn ohella auttavaa työntekijää omistusten rekisteröintiin. Helmikuun alussa aloittaa vielä 30 uutta työntekijää. Ulkopuolelta palkatut työntekijä ovat käyneet läpi Suojelupoliisin turvallisuusselvityksen.– Tilanne paranee kevään aikana, Murtoniemi sanoo.Hänen mukaansa rekrytointeja tehdään tarvittaessa myös lisää.Asiakirjojen käsittely ja rekisteröinti hoidetaan tällä hetkellä manuaalisesti. Työtä helpottaa se, että Maanmittauslaitos ottaa sähköisen hakemuksen käyttöön myöhemmin tänä vuonna.Murtoniemi kertoo blogissaan, että tammikuussa tuotu osakekirja rekisteröidään vasta kesäloman ja joulun välillä, jos asunnon omistuksessa ei ole tapahtunut muutosta.Jos rekisteröinti ei voi odottaa, sitä voi ”poikkeustilanteissa” edistää ottamalla yhteyttä asiakaspalveluun, kerrotaan Maanmittauslaitoksen sivuilla. Kiireelliset asiat luvataan hoitaa parissa päivässä.Murtoniemi suosittelee, että uusi osakas pyytää edelliseltä osakkeen omistajalta valtakirjaa, jos haluaa osallistua taloyhtiön kokoukseen.Vastikelaskut ja muita asumisen käytännön asioita saa hoidettua, kun toimittaa kauppakirjan isännöitsijälle.Lokakuussa 2023 julkaistulla videolla Ylen toimittaja Sirkka Haverinen kertoo, miten paperinen osakekirja muutetaan sähköiseksi.
</article>
<article name="Joku heistä kolmesta on seuraava puolus­tus­voimain komentaja – nimi selviää keskiviikkona" href="https://yle.fi/a/74-20071938">
Puolustusvoimat on saamassa uuden komentajan. Nykyinen komentaja Timo Kivinen jää eläkkeelle 31. maaliskuuta.Uuden komentaja nimi selviää Ylen tietojen mukaan keskiviikkona, jolloin valtioneuvosto ja presidentti päättävät asiasta ylimääräisissä istunnoissa.Ylen tietojen mukaan valinta tehtiin lopulta kolmen ehdokkaan joukosta.Puolustusvoimien strategiapäällikkö, kenraaliluutnantti Janne Jaakkola, 56. Aiemmin pääesikunnan suunnittelupäällikkönä ja Utin erikoisjääkäripataljonnan komentajana.Pääesikunnan päällikkö, kenraaliluutnantti Vesa Virtanen, 57. Aiemmin Kainuun prikaatin komentajana.Maavoimien komentaja, kenraaliluutnantti Pasi Välimäki, 58. Aiemmin Karjalan prikaatin komentajana.Päätös uudesta puolustusvoimien komentajasta osuu aivan presidentti Sauli Niinistön virkakauden loppuun, ja tuleva komentaja tekee töitä presidentti Niinistön seuraajan kanssa.Valintaa on valmisteltu jo viime syksystä, ja ehdokkaita ovat haastatelleet sekä presidentti että puolustusministeriön edustajat.Nimityksellä on kiire, koska nykyinen komentaja jää eläkkeelle. Päätös tarvitaan nopeasti myös sen takia, että komentajan nimitys pyöräyttää liikkeelle puolustusvoimien johdossa ison nimityskierroksen, joka on jo joutunut odottamaan.Hävittäjiä ja sotalaivoja lähdössä Nato-töihinMyös toinen pitkään odotettu ratkaisu etenee. Ylen lähteiden mukaan tasavallan presidentin ja keskeisten ministereiden tp-utva on linjannut Naton rauhanajan tehtävistä, joihin Suomi osallistuu.Ylen tietojen mukaan ilmavoimat ja merivoimat osallistuisivat pienimuotoisesti Naton yhteisiin sotilasliiton itärajaa vahvistaviin tehtäviin jo kevätkesällä. Asia menee eduskunnan käsittelyyn, kun eduskunta palaa istusntotauolta.Maavoimien osalta ratkaisu jää odottamaan, koska reserviläisiä ei toistaiseksi voi sitoa näihin Naton tehtäviin.Naton uutena liittolaisena Suomi haluaa osoittaa, että se kantaa huolta koko liittokunnan turvallisuudesta myös muualla kuin omalla maaperällään.
</article>
<article name="Ylilaudalla julkaistiin anonyymi pommiuhkaus SDP:n puolue­toi­mistoa vastaan – pian kirjoittajan luo ilmestyi poliisi" href="https://yle.fi/a/74-20071887">
SDP:n puoluetoimistoon Helsingissä kohdistui joulukuussa epäilty pommiuhka. Tilanne sai alkunsa, kun keskustelupalsta Ylilaudalle ilmestyi kirjoitus pommista.Yle on nähnyt kirjoituksen, joka kuuluu sanatarkasti: ”SDP puoletoimistoon pommin kanssa 15.12.2023.”Ylilauta.org on keskustelupalsta, jolla esiinnytään anonyymisti. Tarvittaessa poliisi pyytää sivuston ylläpidolta käyttäjien IP-osoitteita, ja ylläpito luovuttaa tiedot poliisille.Ylen tietojen mukaan poliisi selvitti viestin epäillyn kirjoittajan ja otti tämän kiinni. Mies on syntynyt vuonna 1997 ja asuu Turussa. Hänellä ei todellisuudessa ollut hallussaan räjähdettä.Jutun tutkinnanjohtaja, rikoskomisario Riikka Laaksonen Lounais-Suomen poliisista vahvistaa, että poliisi on tutkinut kyseistä rikosta nimikkeellä perätön vaarailmoitus.Epäilty on Laaksosen mukaan kiistänyt rikoksen. Poliisi ei kerro tarkemmin, mitä epäilty on kuulustelussa kertonut.Asia eteni syyteharkintaan jo joulukuussa, mutta mahdollista syytettä ei vielä ole nostettu.Epäilty tuomittu kunnianloukkauksestaYlen tietojen mukaan epäilty on aiemmin tuomittu sakkorangaistukseen kunnianloukkauksesta. Mies oli vuosien 2018 ja 2019 aikana lähetellyt eräälle naiselle Snapchatissa halventavia ja alatyylisiä viestejä, jotka tuomion mukaan sisälsivät sukupuoleen, ihmisarvoon ja terveyteen liittyviä ilmaisuja.Yle kertoi marraskuussa 2023 pirkanmaalaismiehestä, jota Keskusrikospoliisi epäilee terroristisessa tarkoituksessa tehdyistä laittomista uhkauksista. Miehen epäillään eduskuntavaalien alla lähettäneen useisiin puoluetoimistoihin pommilta muistuttavia paketteja.Kyseisen rikosepäilyn esitutkinta on yhä käynnissä, eikä se liity turkulaismiehen tapaukseen.
</article>
<article name="Maanvil­je­li­jöiden protestit Keski-Euroopassa jatkuvat – yrittävät nyt tukkia trakto­reillaan Pariisiin johtavat moottoritiet" href="https://yle.fi/a/74-20071931">
Ranskalaiset maanviljelijät protestoivat muun muassa lisääntynyttä byrokratiaa vastaan. Heidän mukaansa maaseutu kuolee.Taustalla on suurempikin suuttumus ja se on erityisesti Euroopan Unionia ja sen esittämää luonnon ennallistamisasetusta vastaan. Se edellyttää jäsenmailta uusia ympäristötoimia vuoteen 2030 mennessä.Esimerkiksi nykyisestä peltopinta-alasta joltiseenkin neljä prosenttia tulisi jättää kesannolle.Se on pois maanviljelijän tilipussista.– Kyse on kesantopinta-alasta, kauppaneuvotteluista, maataloustuotteiden tuonnista, karjaeläinten kasvattamisesta, ylisääntelystä, maanviljelijöiden tyytymättömyydestä, hallinnasta ja kaikesta tästä, luettelee paikallisen viljelijäjärjestön puheenjohtaja Regis Desrumaux.Mitta on täysi, joten maanviljelijät ovat ilmoittaneet saartavansa Pariisin määrittelemättömäksi ajaksi tukkimalla kaupunkiin ja sieltä pois johtavat moottoritiet traktoreilla.Brittimedia Guardianin verkkosivujen mukaan koolla on jopa 1 000 traktoria.”Emme poistu ennen kuin olemme tyytyväisiä”– Jotain on tapahduttava, emme poistu, ennen kuin olemme tyytyväisiä, protestiin osallistuva Judy Peeters sanoo Reutersin haastattelussa tiukkana.– Tarkoitus oli kokoontua vasta torstaina, mutta halusimme näyttää, että voimme olla pidempäänkin. Haluamme tulla kuulluksi ja viestiä ministereille, että heidän on toimittava tai muuten kuolemme pikkuhiljaa pois, sanoo puolestaan Nicolas Abbeloos.Myös Belgiassa traktorit tukkivat moottoritieliikennettä. Osa maanviljelijöistä on ajanut traktorinsa aivan EU-päätöksenteon ytimeen, lähelle parlamenttitaloa Brysselissä.Monet protestiin osallistuvat nukkuvat yönsä traktorin hytissä. Välillä kokoonnutaan ulos lämmittelemään porukalla nuotioiden äärelle.Voileipiä protestoijille A16-moottoritien varressa valmistanut nainen sanoi uskovansa, että mielenosoitukselle on laaja kansan tuki.– He ymmärtävät, että meidän mittamme on täysi. Emme voi harrastaa halpamaanviljelyä. Ruokakori on tärkeä juttu, mutta kyllä tällä pitää pystyä elämään, hän sanoi Ranskan television haastattelussa.
</article>
<article name="Itä-Suomen poliisi: Lunnin ampumisesta on tehty tutkin­tapyyntö" href="https://yle.fi/a/74-20071897">
Poliisin toiminnasta ja lunnin kohtalosta on tehty ainakin yksi tutkintapyyntö, kerrotaan Itä-Suomen poliisista.Poliisi ampui lunnin Joensuun Karsikossa sen jälkeen, kun pihalla kävelevästä linnusta oli ilmoitettu hätäkeskukseen.Itä-Suomen poliisin mukaan ampumiseen johtaneista tapahtumista aloitetaan mahdollisesti esitutkinta. Ennen sitä asiasta tehdään esiselvitys.Tämän vuoksi poliisi ei kerro vielä yksityiskohtia siitä, mikä johti eläimen lopettamiseen ampumalla.Itä-Suomen poliisin komisario Jari Lehto kommentoi asiaa yleisellä tasolla. Lehto kertoo, että tarvittaessa poliisi lopettaa kituvan eläimen. Tavoitteena on lopettaa loukkaantuneen eläimen kärsimys.– Eroa ei tehdä siinä, onko kyseessä rauhoitettu tai uhanalainen eläin, hän sanoo.Yle haastatteli joensuulaisnaista, joka teki erikoisesta linnusta ilmoituksen. Nainen kertoi arvioineensa poliisille, että pihalle ilmestynyt lintu on luultavasti lunni tai ruokki.Birdlife Suomi kritisoi, Pohjois-Karjalassa aiotaan tehdä ohjeetLunnin kohtalo on herättänyt paljon keskustelua. Esimerkiksi Birdlife Suomen mukaan linnun ampuminen oli poliisilta virhearvio.Birdlife Suomen tiedottaja Jan Södersved kommentoi Ylen haastattelussa, että viranomaiset ottaisivat yhteyttä asiantuntijaan ennen päätöstä lopettaa lintu.Pohjois-Karjalan lintutieteellinen yhdistys aikoo laatia viranomaisille yhteystietolistan henkilöistä, joihin voi ottaa yhteyttä vastaavissa tilanteissa.Listalle nimetään ihmisiä, jotka toimivat eläinsuojeluyhdistyksissä ja rengastavat lintuja. Tarkoitus on tehdä myös selkeät ohjeet. Ne laaditaan yhteistyössä viranomaisten kanssa.Lunni on Suomessa harvinainen. Yksittäisiä lintuja harhautuu Suomeen tyypillisesti tammikuussa. Lunni on maailmanlaajuisesti uhanalainen laji.Muutamia lunneja on harhautunut Itä-Suomeen ja Lappiin tammikuun loppupuolella.
</article>
<article name="Salon murha­tut­kinnan pääepäillyt on siirretty tutkin­ta­van­kilaan – poliisi ei edelleenkään valota murhan motiivia" href="https://yle.fi/a/74-20071922">
Salon murhatutkinnan kolme pääepäiltyä on siirretty Turun poliisivankilasta tutkintavankilaan.– Sen verran on päästy tutkinnassa eteenpäin, että ei enää ole välttämätöntä pitää heitä poliisivankilassa, sanoo tutkinnanjohtaja, rikoskomisario Tuomas Kuure Lounais-Suomen poliisista.Poliisi haki ja sai Varsinais-Suomen käräjäoikeudelta poikkeuksellisti luvan pitää epäiltyjä vangittuina poliisivankilassa pari viikkoa.– Silloin kun sitä haetiin, se katsottiin välttämättömäksi. Nyt katson, että ei ole enää tarvetta pitää heitä täällä, Kuure sanoo.Tutkinta jatkuu perinteisin menoinSalon Kiikalassa 11. tammikuuta tapahtuneesta 41-vuotiaan miehen murhasta on ollut epäiltynä ja pidätettynä yhteensä viisi miestä ja kolme naista. He ovat 18–40-vuotiaita, joista osalla on rankkaakin rikostaustaa.Esitutkinnassa saatujen tietojen perusteella epäillyistä neljä on ollut tapahtumapaikalla ja osallistunut henkirikoksen tekemiseen. Muiden neljän epäillään osallistuneen tekoon suunnittelemalla tai muuten osaltaan mahdollistaneen surmateon tai sen jälkeisiä toimia.Poliisilla on käsitys henkirikoksen syystä, tapahtumien kulusta ja epäiltyjen osallisuudesta. Motiivia ei ole kerrottu. Myös huumausaineet liittyvät osaltaan Salon tapahtumiin. Tutkinnassa on takavarikoitu jonkin verran huumausaineita.– Kyllä huumeet jollain tavalla liittyy tapahtumiin, mutta millä tavalla, sitä ei ole tässä vaiheessa tarkennettu, tutkinnanjohtaja Tuomas Kuure kertoo.Epäilty murha tehtiin yksityisasunnossa, tekovälineenä käytettiin erilaisia välineitä, joista yksi on ampuma-ase.– Tutkinta jatkuu perinteisin menoin kuulusteluilla, laite-etsinnöillä ja teknisenä tutkintana, kertoo Tuomas Kuure.Varsinais-Suomen käräjäoikeuden mukaan syytteen nostamisen määräajaksi on asetettu 16. toukokuuta.Poliisilla on aikomus tiedottaa murhatutkinnasta lisää keskiviikkona.
</article>
<article name="Kaupan alan lakko iskee torstaina – katso, miten ostosreissut kannattaa suunnitella ja onko Alko auki" href="https://yle.fi/a/74-20071874">
K-ryhmä, S-ryhmä, Lidl ja Tokmanni pyrkivät pitämään kaupat auki lakosta huolimatta. Alkojen aukioloihin lakolla ei ole vaikutusta.Palvelualojen ammattiliitto PAM järjestää torstaina ja perjantaina useita sopimusaloja koskevat lakot hallituksen kaavailemia työehtojen heikennyksiä ja leikkauksia vastaan.Ruokakaupat ja tavaratalot ovat lakon kohteena vuorokauden ajan torstaina.PAMin lakon kohteetS-ryhmän myymälät ja liikenneasemat kokonaisuudessaan.Osuuskauppojen pankki- ja parturi-kampaamoiden palvelut kokonaisuudessaan.K-Citymarketit ja K-Citymarket kauppiaat, K-Supermarketit ja K-marketit.Lidl–myymälät.Tokmannin myymälät.PAMin lakko kosee myös matkailu-, ravintola- ja vapaa-ajan palveluita sekä kiinteistöpalvelualaa.Lakon piirissä ovat kaikki työntekijät, jotka työskentelevät lakkokohteissa, ja joita koskee PAMin työehtosopimus.
Lähde: PAMAvaaK-ryhmän työmarkkina-asioista vastaava johtaja Petteri Huovinen toteaa, että poliittisessa lakossa mukana oleminen on työntekijän henkilökohtainen valinta.– Viime kädessä tiedämme lakkoaamuna, missä määrin henkilöstö saapuu paikalle ja kuinka laajalla palveluvalikoimalla sekä aukioloajalla voimme toimia, Huovinen sanoo.Myös esimiehet voivat hoitaa tehtäviä, joita kaupan auki pitämisessä tarvitaan.Jotkin tuotteet voivat loppuaLidlin operatiivinen johtaja Marcin Malewicz ennakoi sähköpostivastauksessaan, että lakolla voi olla pieniä vaikutuksia.– Käytännössä se voi tarkoittaa esimerkiksi sitä, että kassoja on vähemmän auki tai paistopisteellä voi esiintyä yksittäisiä tuotepuutteita.Myös S- ja K-ryhmistä kerrotaan, että kaupoissa voi olla puutteita yksittäisistä tuotteista, koska myös muun muassa Auto- ja kuljetusalan työntekijäliitto AKT on julistanut lakon loppuviikolle. Korvaavia tavaroita pitäisi kuitenkin löytyä hyllystä.Tokmannin sijoittajasuhde- ja viestintäpäällikkö Maarit Mikkonen ei usko, että tavarataloissa tulisi yhden päivän aikana puutetta mistään tuotteesta. Tuoretta ruokaa myyvillä osastoilla saattaa olla katkoksia päivittäin myyntiin tulevissa elintarvikkeissa.Avaa kuvien katseluTokmannin myymälä Espoonlahdessa 2022. Kuva: Henrietta Hassinen / YleS- ja K-ryhmä kertovat pyrkivänsä päivittämään tiedot aukioloajoista nettisivuilleen. K-ryhmän Petteri Huovinen kertoo myös, että tietoja pyritään kiinnittämään kauppojen oviin heti, kun mahdollista.Alko on normaalisti aukiAlkon liiketoimintajohtajan Kari Pennasen mukaan Alkot ovat loppuviikosta normaalisti auki. Myymälöiden tavallisiin aukioloaikoihin ei siis ole tulossa muutoksia, sillä Alko ei ole PAMin lakkokohde.Pennanen kertoo, että juomia on tilattu hyllyyn etukäteen riittävästi.– Olemme aikaistaneet myymälätoimituksia ja tuotteiden pitäisi kaiken järjen mukaan riittää. Toki jokin yksittäinen tuote voi loppua, mutta valikoimassa on aina jokin korvaava, Pennanen kertoo.Avaa kuvien katseluAlkokaan ei täysin välty lakon vaikutuksilta. Arkistokuva. Kuva: Esa Fills / YleAlko ei silti selviä täysin ilman lakkojen vaikutuksia, sillä Alkon myymälöihin on mahdollista tilata tuotteita nettikaupan kautta. Verkkokauppatilausten toimitukset voivat viivästyä, jos tilauksen keräily varastosta tai kuljetus osuu lakon ajalle.Ennakkoäänestys ei ole vaarassaPalvelualojen ammattiliittoon on tullut kysymyksiä siitä, vaikuttaako lakko kauppojen yhteydessä oleviin ennakkoäänestyspisteisiin. Ennakkoäänestys järjestetään normaalisti, vastaa PAMin järjestöjohtaja Risto Kalliorinne.Hän muistuttaa, ettei kaupan henkilöstö osallistu mitenkään ennakkoäänestyksen järjestämiseen tai toimittamiseen.– Lakkorajana on kaupan kassalinja. Äänestys ei tapahdu koskaan kassalinjan sisäpuolella maitohyllyjen välissä, vaan kauppakeskuksen tai kiinteistön yleisissä tiloissa.PAM on myös linjannut, että jos tilojen käyttöön tarvitaan esimerkiksi vartijoiden työpanosta, työ on lakon aikana luvallista ja se pitää suorittaa.– Olemme infonneet tästä yrityksiä, jotka tuottavat esimerkiksi kiinteistöhuolto- tai vartiointipalveluja, Kalliorinne sanoo.
</article>
<article name="Finnair peruu noin 550 lentoa lakon takia, vaikutukset koskevat 60 000:ta ihmistä" href="https://yle.fi/a/74-20071863">
Lentoyhtiö Finnair joutuu perumaan poliittisen lakon vuoksi noin 550 lentoa, kertoo Finnair tiedotteessaan.Perumiset koskevat noin 60 000 matkustajaa.Finnairin viestintäjohtaja Päivyt Tallqvistin mukaan peruttaville lennoille lipun ostaneille asiakkaille tarjotaan matkasuunnitelmien muutosmahdollisuus tai vaihtoehtoinen reititys.Tallqvistin mukaan noin 35 000 asiakasta on jo viime viikolla muuttanut lakkopäivien matkasuunnitelmiaan. Heille, jotka eivät näin toimineet, järjestetään lennon uudelleenreititys.Reitityksissä kestää kaksi päivääTyötaistelutoimet tuntuvat Tallqvistin mukaan liioitelluilta.– Tuntuu kohtuuttomalta, että poliittisesta lakosta, jolla ei ole mitään tekemistä Finnairin kanssa, aiheutuu vaivaa näin monelle asiakkaallemme.Finnair aloittaa lentojen perumiset ja vaihtoehtoiset reititykset huomenna tiistaiaamuna lento kerrallaan. Asiakkaat saavat tiedon lennon peruutuksesta ja vaihtoehtoisesta reitityksestä sitä mukaa, kun peruutukset on järjestelmissä tehty.– Voimme esimerkiksi lennättää asiakkaita muilla lentoyhtiöillä.Uudelleenreitityksissä kestää noin kaksi päivää.Jos vaihtoehtoinen reititys ei miellytä asiakasta, voi hän pyytää lentolipun hinnan takaisin Finnairilta lipputyypistä huolimatta.Joitain lentoja saatetaan lentääFinnair pyrkii torstaina ja perjantaina lentämään joitain yksittäisiä lentoja lakosta huolimatta. Näistäkin tiedotetaan asiakkaille henkilökohtaisesti.Tallqvistin mukaan lentojen onnistuminen on monien osien summa, joten on mahdoton ennakoida, mitkä lennot saatetaan lentää. Asia riippuu muun muassa siitä, kuinka paljon lentoyhtiöiden ja lentokentistä vastaavan Finavian henkilökuntaa on saatavilla.– Esimerkiksi ilman jäänestohenkilökuntaa koneet eivät voi lentää.Lennettävien lentojen matkatavarakuormauksessa ja lentojen juoma- ja ruokatarjoilussa voi olla häiriöitä ja lennot saattavat viivästyä.Aikatauluongelmia voi esiintyä myös lakon jälkeen lauantaina. Tallqvist myös muistuttaa, että Finnairin asiakaspalvelu on tällä hetkellä ruuhkautunut.Finavia listasi sulkeutuvat lentokentätTämän viikon lakot pysäyttävät Suomen lentoliikenteen lähes kokonaan maan isoilla lentokentillä torstaina ja perjantaina, pois lukien Puolustusvoimien käytössä olevat Utin ja Hallin sotilaslentokentät.Lentokenttiä hallinnoivan Finavian mukaan kapasiteettirajoituksia kaupalliselle matkustaja- ja rahtilentoliikenteelle aikavälille 1.–2. helmikuuta on tiedossa Helsinki-Vantaan, Ivalon, Jyväskylän, Kittilän, Kuopion, Kuusamon, Oulun, Rovaniemen, Tampere-Pirkkalan, Turun ja Vaasan lentokentille.Kaupallinen matkustaja- ja rahtilentoliikenne pysähtyy kokonaan aikavälillä 1.2. kello 0.00–2.2. kello 24.00 Joensuun, Kajaanin, Kemi-Tornion, Kokkola-Pietarsaaren, Porin ja Savonlinnan lentokentillä.Lakoissa ovat mukana ainakin Finavian tai Airpron palveluksessa työskentelevät JHL:n jäsenet, PAMin lentoasemien kiinteistöhuollosta, siivouksesta ja vartioinnista vastaavat työntekijät sekä Finnairin lentäjiä edustava Liikennelentäjäliitto.Miten laaja lakkoaalto tulossa? Radio Suomen päivässä keskusteltiin viime perjantaina siitä, miten laaja lakkoaalto Suomeen on tulossa.
</article>
<article name="Tutkijat tiputtivat järveen 1 500 joulukuusta – paljastui tulos, joka ällistytti biologia" href="https://yle.fi/a/74-20071783">
Maaliskuun alussa vuonna 2021 aivan Lappeenrannan keskustan tuntumassa, Saimaan Sunisenselällä oli outo näky. Jään päälle raahattiin satoja joulukuusia, joita paikalliset asukkaat olivat edellisen joulun jäljiltä tutkijoille lahjoittaneet.Suomen ympäristökeskuksen kehittämispäällikkö, vesibiologi Kari-Matti Vuori ystävineen porasi paksuun jäähän avannon. Reiästä he tiputtivat joulukuusia Saimaan syvyyksiin.Sama toistui muutamana vuonna peräkkäin, joten nyt pohjassa on kaikkiaan jo noin 1 500 joulukuusta.
Tutkijoiden tarkoitus olikin selvittää, voisiko tällä tavalla saada Saimaan pohjaan vedenalainen puulajipuisto, josta hyötyvät sekä kalat että vesistö.Avaa kuvien katseluNäin Sunisenselällä upotettiin vuonna 2021 Saimaaseen joulukuusia.  Painoina käytettiin reikätiiliä. Kuva: Sirkka Haverinen / YleNyt tutkijat ovat saapuneet takaisin Sunisenselälle. He nostivat pohjasta kuusia analysoitavaksi. Tulokset ovat ällistyttäviä.– Pohjaeläintuotanto on lisääntynyt huimasti niillä paikoilla, mihin näitä on upotettu, Kari-Matti Vuori kertoo.Pohjaeläinten yksilömäärät ovat Vuoren mukaan monikymmenkertaistuneet ja lajiston monimuotoisuus jopa viisinkertaistunut upotusalueella. Tämä selviää alueelta otetuista pohjaeläinnäytteistä ennen ja jälkeen kuusten upottamisen.– Tässä purkissa on pohjaeläinnäyte ennen kuusten upottamista. Siinä on todella vähän eliöitä. Tässä toisessa on näyte kuusten upottamisen jälkeen, ja siinä on tuhatmäärin yksilöitä ja 30–40 eri lajia.Avaa kuvien katseluSykkeen kehittämispäällikkö Kari-Matti Vuorella on kaksi näytepuolloa joulukuusten upotusalueelta. Oikeanpuolisessa pullossa näkyy selvästi pohjaeläinten runsastuminen. Kuva: Kalle Schönberg / YleMyös kalakanta joulukuusien upotusalueella on Vuoren mukaan vahvistunut, mihin viittaavat myös kalastajien kokemukset alueelta.– Pilkkimiehiltä olemme sitten saaneet kiitoksia, että hyvin on tullut kalaa näiltä paikoilta, joihin kuusia on upotettu.Kalastajien ikivanha menetelmäVedenalaiset uppopuut eli turot eivät ole uusi menetelmä, vaikka niitä ei hetkeen Suomen vesistöissä ole nähtykään.Vesibiologi Kari-Matti Vuoren apulaisina oli joukko Lappeenranta Saimaan Rotaryklubin jäseniä. Yksi heistä Olli Smolander tutustui kalaturoihin jo viisivuotiaana oman isoisänsä opastuksella. Sadan viime vuoden aikana ihmiset ovat kuitenkin Smolanderin mukaan ”systemaattisesti raivanneet kaiken puuaineksen pois vesistöstä”, jolloin entiset kalaturotkin on poistettu.– Ennen vanhaan kalaturoja rakennettiin tuonne vesistöihin katajista ja kuusista. Jokaisella isännällä oli omat turot tuolla Saimaassa, ja ne olivat erittäin salaisia kalastuspaikkoja.Avaa kuvien katseluOlli Smolanderin mukaan hän kävi isoisänsä kanssa pikkupoikana kalaturoilla. Ne olivat järven pohjaan upotettuja kuusen ja katajan rankoja, jotka houkuttelivat kaloja.  Kuva: Kalle Schönberg / YlePoistaa ravinteita vedestäPuun lisäämisestä pohjaan pyritään kehittämään menetelmä vesistöjen laadun parantamiseen.Syken kehittämispäällikkö Kari-Matti Vuoren mukaan tätä havainnollistavat esimerkiksi sudenkorennot, joita on uppopuurakenteissa suuria määriä. Sudenkorentojen toukat elävät vedessä kaksi vuotta, ja sinä aikana ne syövät pieniä selkärangattomia eliöitä, jotka laiduntavat järven päällyskasvustoa.– Niistä kahden vuoden aikana kerätyistä ravinteista ja hiilestä 99 prosenttia siirtyy aikuisen sudenkorennon mukana taivaalle lentelemään ja rikastuttamaan rantaluontoa, Vuori toteaa.Upotettujen kuusten vaikutuksesta järven pohjaeläimiin ei ole vielä tutkimuksia, mutta Vuori arvioi, että menetelmä voisi ainakin osittain auttaa puhdistamaan Suomen järviä.– Näen sillä suurta potentiaalia. Tämä kuhina on niin valtava näissä uppopuurakenteissa, joita nyt on tutkittu.
</article>
<article name="Mediat: Latvialainen euro­par­la­men­taarikko paljastui Venäjän vakoojaksi" href="https://yle.fi/a/74-20071879">
Ruotsalaisten, baltialaisten ja venäläisten journalistien yhteistyössä tekemä paljastus perustuu parlamentaarikon vuodettuihin sähköpostiviesteihin yhteyshenkilöilleen Venäjän tiedustelupalvelussa.Latvialainen europarlamentaarikko Tatjana Ždanoka, 73, on toiminut ainakin toistakymmentä vuotta Venäjän tiedustelupalvelun FSB:n vakoojana, kertoi ruotsalaislehti Expressen maanantaina. Lehden tiedot perustuvat venäläisen Insider-uutissivuston sekä latvialaisen Re:Baltica-sivuston ja virolaisen Delfi-sivuston kanssa yhteistyössä tehtyyn tutkivaan journalismiin.Tietojen lähteenä ovat olleet Ždanokan vuodetut sähköpostit, joita hän on lähettänyt kahdelle eri yhteyshenkilölle FSB:ssä. Ždanokan epäillään vakoilleen Venäjälle ainakin vuosina 2004–2017.Europarlamentaarikko tunnetaan Venäjä-myönteisyydestäänŽdanoka on muutenkin ollut jo pitkään tunnettu avoimesta Venäjä-myönteisyydestään. Hän on muun muassa levittänyt tietoja venäläisiin väitetysti kohdistuneista rikoksista Baltiassa ja ajanut Venäjään myönteisesti suhtautuvaa politiikkaa.Ždanoka kieltäytyi vastaamasta Insiderin hänelle esittämiin kysymyksiin.– Nämä kysymykset perustuvat tietoihin, joita teillä väitetysti on, mutta joita teillä ei pitäisi olla, Ždanoka vastasi sähköpostilla.Europarlamentaarikko ei sinänsä kiistänyt, etteivätkö vuodetut sähköpostit olisi aitoja. Hän kuitenkin kiisti tietäneensä, että niiden vastaanottajat olisivat olleet FSB:n palveluksessa.– Ainoat ihmiset, joiden kanssa olen istunut samassa pöydässä ja joista tiedän varmasti, että he ovat FSB:n virkailijoita, ovat Vladimir Putin ja (Venäjän ulkomaantiedustelun johtaja) Sergei Naryshkin.Paljastuminen ”ei yllätys”Ruotsalainen europarlamentaarikko ja entinen kulttuuriministeri Alice Bah Kuhnke, joka kuului 2000-luvun alkupuolella samaan europarlamentin ryhmittymään kuin Ždanoka, piti uutista ”kauheana, mutta ei yllättävänä”.– Entisenä ruotsalaisministerinä tiedän, miten Venäjä ja Putinin agentit toimivat, ja heillä on verkostoja kaikkialla, Kuhnke sanoi.Nimettömänä pysytellyt tiedustelulähde sanoi Insiderille, ettei Ždanokan vakoilun pontimena ole ollut raha.– Ei hän tarvitse rahaa, sitä tulee riittävästi Euroopan parlamentista. Hän käyttää omia rahojaan puolueensa toimiin, lähde sanoi.
</article>
<article name="”Nyt oikeat vaalit vasta alkavat”, sanovat opiskelijat ja pohtivat liberaalien presi­dent­tieh­dok­kaiden eroja" href="https://yle.fi/a/74-20071861">
Helsingin yliopiston opiskelijat olivat yllättyneitä, kun presidentinvaalien ensimmäisellä kierroksella ei tullutkaan jättiyllätystä. Vaalien toiselle kierrokselle jatkavat kokoomuksen Alexander Stubb ja valitsijayhdistyksen ehdokas, vihreiden kannattama Pekka Haavisto.Politiikkaa ja viestintää opiskelevan, sitoutumattoman Matti Välipakan mukaan julkisuudessa viime viikolla puhuttu perussuomalaisten Jussi Halla-ahon loppukiri oli toiveajattelua.– Olin kovasti valmis yllättymään, mutta yllätystä ei tullut. Lähinnä tuntuu, että nyt oikeat vaalit vasta alkavat, kun Stubbin ja Haaviston välillä oli niin pieni ero äänimäärässä.Yhteiskunnallisen muutoksen koulutusohjelmassa opiskeleva Pele Kalanje komppaa.– Kun on puhuttu viime viikkoina taktikoinnista, päällimmäisenä oli mielessä, mitä voisi sattua.Kalanjen mielestä Halla-ahon äänimäärä on vaalivoitto perussuomalaisille. Kalanje itse toimii vasemmistonuorissa ja puhuu vapaa-ajallaankin politiikasta ystäviensä kanssa.Myös Kuutti Viittanen muistuttaa, että Halla-aho sai äänistä lähes viidenneksen eli 19 prosenttia.– Ei Halla-ahon tulos lässähtänyt, vaan ylitti odotukset, joita oli kannatuskyselyissä, Viittanen muistuttaa.Viittanen opiskelee politiikkaa ja viestintää ja osallistuu SDP:n toimintaan.Opiskelijat toivovat näkevänsä eroja ehdokkaiden välilläOpiskelijat toivovat, että toisen kierroksen kampanjoinnissa ja vaalitenteissä nostetaan esiin presidentin toimivaltaan kuuluvia asioita.– Toivon, että keskustelu pysyy presidentin roolin kannalta keskeisissä asioissa, esimerkiksi suuntautuminen Yhdysvaltoihin ja miten työskennellä Yhdysvaltain tulevan presidentin kanssa, Pele Kalanje sanoo.Matti Välipakka toivoo, etteivät Stubb ja Haavisto ole turhan kilttejä toisilleen.– Toki siinä on riskejä, mutta toivon, että löytyisi eroja, että saataisiin vaaliväittelyä.Kuutti Viittasen mukaan Stubb ja Haavisto ovat olleet tähän saakka niin samanmielisiä, että suurin ero heidän välillään on ollut tähän saakka Halla-aho.– Keskustelu Ukrainasta ja Natosta oli ensimmäisellä kierroksella relevanttia, mutta paljon keskityttiin myös sisäpolitiikkaan, Viittanen kritisoi.”Perittävät” äänet kiinnostavatOpiskelijat seuraavat mielenkiinnolla, kumpi liberaaleista ehdokkaista perii ensimmäisellä kierroksella muille ehdokkaille menneet äänet. Niitä on 47 prosenttia ensimmäisen kierroksen äänistä.– Haavistohan irtautui täysin vasemmistosta, mikä on vaikuttanut hänen suosioonsa vasemmistolaisten parissa. Samaan aikaan Stubb on sen verran liberaali, ettei hänellä ole konservatiivissa piireissä suosiota. Odotan eroja, Pele Kalanje sanoo.Myös Matti Välipakka miettii, kuinka moni Halla-ahon kannattajista äänestää liberaalia Stubbia ja kuinka moni vasemmistoliiton Li Anderssonin kannattaja äänestää lähellä keskustaa olevaa Haavistoa.– Omasta mielestäni on mielenkiintoista, keitä Stubb ja Haavisto eivät saa äänestämään toisella kierroksella. Mielenkiintoista on myös toisen kierroksen äänestysprosentti, Välipakka pohtii.Näin Stubb ja Haavisto ennakoivat eilen sunnuntaina toisen kierroksen keskusteluja:Katso videolta, miten Stubb ja Haavisto ennakoivat toisen kierroksen keskusteluja.
</article>
<article name="Eläinlää­kä­riketju Evidensia tekee miljoonien voitot lääke­myynnillä, vaikka eläinlääkärit eivät saa tienata lääkkeillä" href="https://yle.fi/a/74-20071338">
Eläinlääkäriketju Evidensia on kasvanut kymmenessä vuodessa alan suurimmaksi toimijaksi Suomessa. Evidensian tilinpäätöstietojen mukaan sen markkinaosuus yksityisistä pieneläinklinikoista oli yli 30 prosenttia vuonna 2022.EvidensiaEvidensia on alun perin ruotsalaisen säätiön omistama eläinlääkäriketju.Yksi maailman suurimmista pääomasijoittajista, ruotsalainen EQT osti Evidensian vuonna 2014.Evidensia on siitä lähtien ostanut eläinlääkäriklinikoita Suomessa.2022 lopussa Evidensialla oli yhteensä 48 pieneläinklinikkaa ja eläinsairaalaa Suomessa.2016 EQT osti brittiläisen eläinlääkäriketjun IVC:n.2017 yhtiöt yhdistettiin: IVC Evidensia2019 Nestlè osti pienen osuuden yhtiöstä.2021, pääomasijoittaja Silverlake ja Nestlè ostivat yhteensä vajaan kolmanneksen IVC Evidensiasta 3,5 miljardilla eurolla.IVC Evidensian markkina-arvo vuonna 2021 oli 12,3 miljardia euroa.Suomen Evidensian liikevaihto vuonna 2022 oli 88 miljoonaa euroa.Evidensian E-Lääketukun liikevaihto vuonna 2022 oli 11,5 miljoonaa euroa. Liikevoitto 2,1 miljoonaa euroa.AvaaEvidensian klinikoilla asiakkaille myydään suoraan myös eläinlääkkeitä. Lain mukaan eläinlääkäreillä on lääkemyyntiin oikeus, mutta lääkkeillä ei saa tehdä voittoa. Asia on Suomen Eläinlääkäriliiton puheenjohtajan Mikko Turun mukaan yksiselitteinen.Suomen Eläinlääkäriliiton puheenjohtajan mukaan lain ajatuksena on, että eläinlääkäri tekee tuloksen omalla ammattitaidollaan. Laki on vuosikymmeniä vanha.MOT:n selvityksen mukaan Evidensian klinikoilla tapahtuvan lääkemyynnin avulla on kuitenkin onnistuttu tekemään miljoonien eurojen voitot.Evidensia perusti oman lääketukunMarkkinavoimansa ansiosta Evidensia on pystynyt neuvottelemaan lääkeostoista suoraan lääkeyhtiöiden kanssa. MOT:n tietojen mukaan Evidensian neuvottelemat hinnat ovat olleet merkittävästi alle muiden eläinlääkärien maksaman tukkuhinnan.Lääkkeitä ei ole kuitenkaan myyty asiakkaille halvemmalla kuin muilla eläinlääkäriklinikoilla, vaikka eläinlääkärit eivät saa tehdä lääkkeillä voittoa.Voitto lääkkeistä on jäänyt pöytälaatikkoyhtiöön nimeltään E-Lääketukku. E-Lääketukun omistaja on Evidensian emoyhtiö nimeltään Islay New Group Holding SA, jonka kotipaikka on Luxemburg.Kysely eläinlääkeyhtiöilleKysyimme kymmeneltä Suomessa toimivalta eläinlääkeyhtiöltä, ovatko ne tehneet sopimuksen Evidensian E-Lääketukun kanssa lääkkeiden myynnistä.Viisi yhtiötä ei vastannut kyselyyn, kolme ei kommentoinut.FaunaPharma vahvisti, että sillä on sopimus E-Lääketukun kanssa.Ainoa lääkeyhtiö joka vastasi, että ei ole sopimusta Evidensian E-Lääketukun kanssa, oli suomalainen pörssiyhtiö Orion.Evidensian E-Lääketukku on ostanut lääkkeet halvalla ja myynyt ne kalliimmalla Evidensian omille klinikoillle. Lääkemyynnin liikevaihto oli 11,5 miljoonaa euroa vuonna 2022. Liikevoittoa syntyi 2,1 miljoonaa.Evidensia ja E-Lääketukku kuuluvat kansainväliseen IVC Evidensia-konserniin.Suomen Evidensian toimitusjohtaja Ilari Kujala ei antanut MOT:lle haastattelua. Sähköpostitse välittämässään vastauksessa Kujala sanoi, että Evidensian strategia varmistaa, että klinikoilla on käytössään uusimmat ja parhaat eläinlääkkeet.– Lisäämme lääkkeiden hintaan potilashoitojen aikana syntyvän hävikin osuuden, Kujala kirjoitti.Kujalan puolesta vastauksen kysymykseen siitä, tekeekö E-Lääketukku voittoa lääkkeillä, välitti brittiläinen kriisiviestintäyhtiö Brunswick.Avaa kuvien katseluSähköpostitse välitetyn vastauksen mukaan E-Lääketukku mahdollistaa sen, että Evidensian klinikoilla ympäri Suomen on käytössään viimeisimmät ja parhaat eläinlääkkeet. Kuva: Kuvakaappaus IVC Evidensian yritys- ja talousviestintätoimisto Brunswick Groupin sähköpostivastauksesta, kuvankäsittely: Otso Ritonummi / YleBrunswick kirjoittaa vastauksessaan, ettei E-Lääketukku lisää eläinlääkkeisiin lisähintaa. Seuraavassa lauseessa kuitenkin todetaan IVC Evidensian puolesta, että E-Lääketukku tuottaa lisätuloja lääkevalmistajien kanssa tehtyjen sopimusten ansiosta.Voiton tekeminen eläinlääkkeillä on monissa muissa maissa sallittu, kuten Isossa-Britanniassa.Suomessa Ruokaviraston tehtävänä on valvoa, että eläinlääkärit eivät tee voittoa lääkkeillä. Ruokaviraston erityisasiantuntijan Henriette Helin-Soilevaaran mukaan Evidensian järjestely ei ole lainvastainen.– Mutta ainakin se on tapa, jolla lainsäädännön henkeä ei noudateta, Helin-Soilevaara sanoo.Lääketukun toimitila oli asianajotoimiston kaappiEvidensia on saanut järjestelyyn lääketukkutoimiluvan Fimealta vuonna 2019.Fimea on tehnyt tarkastuksen E-Lääketukkuun vuonna 2021. Tarkastuksessa on todettu, että lääketukun toimitila on tamperelaisen asianajotoimiston lukittu kaappi.– Ei ole mitenkään epätavanomaista, että on tällaisia toimijoita, joiden toimitiloissa ei varastoida lääkevalmisteita. Sitä arvioidaan aina sen toimiluvan mukaisesti, minkälaiset tilat ovat asianmukaiset, tarkastuksen suorittanut Fimean yliproviisori Johannes Pietiläinen toteaa.Avaa kuvien katseluFimean tekemän tarkastuksen mukaan E-Lääketukun papereita on säilytetty ulkopuolisen asianajotoimiston kaapissa. Kuva: Kuvakaappaus Fimean tarkastuspöytäkirjasta, kuvankäsittely: Otso Ritonummi / YleE-Lääketukun tilinpäätöksen mukaan henkilökuntaa oli tarkastusvuotena nolla henkilöä. Lääketukussa pitää kuitenkin Fimean toimiluvan mukaan olla vastuullinen johtaja.Fimean tekemän tarkastuksen aikaan E-lääketukkukaupan vastuunalaisena johtajana on toiminut PharmaLex-yhtiön työntekijä. PharmaLex on lääkkeiden myyntilupiin liittyviä palveluja tarjoava yritys.Fimean mukaan E-Lääketukun toiminta on ollut sen saaman toimintaluvan mukaista.Ruokaviraston mukaan sillä ei ole mahdollisuutta puuttua E-Lääketukun toimintaan lainsäädännön puitteissa. Lain mukaan eläinlääkärit eivät saa tehdä voittoa eläinlääkkeillä, mutta E-Lääketukku on yritys, jota sama laki ei koske.– Meidän näkökulmasta näyttää siltä, että eläinlääkäri myy lääkkeet suurin piirtein sillä hinnalla, jolla hän on ostanut ne lääkkeet tai klinikalle on ostettu lääkkeet, sanoo Ruokaviraston Henriette Helin-Soilevaara.Eläinlääkärikäynnin kalliit kustannukset ovat jo pitkään herättäneet keskustelua lemmikinomistajien parissa. MOT selvittää uusimmassa dokkarissaan Ihmisen kallein ystävä, miksi eläinlääkärissä käyminen maksaa omistajille niin paljon. Katso Yle Areenassa.Isot eläinlääkärilaskut raivostuttavat lemmikkien omistajia. Tuhansien eurojen hoidot nostavat myös eläinlääkäreihin kohdistuvia paineita. MOT löytää vielä uuden tavan, jolla markkinajohtaja tekee voittoa omistajilleen. 
</article>
<article name="Joensuun Mailan hallituksen puheenjohtaja Joni Rytkösestä: ”Liian aikaista puhua, mitä sopimuksen jatkolle tapahtuu”" href="https://yle.fi/a/74-20071923">
Joensuun Maila ei kommentoi, mitä vaikutuksia seuralle on siitä, että urheilun eettinen kurinpitolautakunta hyllytti pesäpalloilija Joni Rytkösen.Olympiakomitean alainen kurinpitolautakunta päätti maanantaina asettaa Rytkösen viiden kuukauden pelikieltoon. Kurinpitolautakunnan mukaan Rytkönen on häirinnyt kahta alaikäistä pesäpallotyttöä sosiaalisessa mediassa.Asiasta on käynnissä myös Itä-Suomen poliisin esitutkinta, jossa poliisi epäilee Rytköstä lapsen seksuaalisesta hyväksikäytöstä. Tutkinnanjohtaja Tomi Lautanen arvioi esitutkinnan valmistuvan kevättalven aikana.Joensuun Mailan hallituksen puheenjohtaja Joni Nousiainen sanoo seuran perehtyvän kurinpitolautakunnan päätöksiin ennen kuin se tekee tulevaisuutta koskevia ratkaisuja.– Meidän pitää tutustua lautakunnan päätökseen ja sen taustoihin tarkemmin, minkä jälkeen tehdään johtopäätökset ja toimenpiteet, Nousiainen toteaa.Rytkönen ei ole ollut viime vuoden toukokuun jälkeen mukana Joensuun Mailan toiminnassa. Hänellä on sopimus seuran kanssa syksyyn 2025. Toistaiseksi Nousiaisen mukaan on vielä liian aikaista puhua siitä, mitä sopimuksen jatkolle tapahtuu.Seura on ollut Nousiaisen mukaan hyllytyksen aikana hyvin vähäisissä tekemisissä Rytkösen kanssa.– Olemme antaneet rauhan tutkinnalle. Me olemme keskittyneet siihen, mikä on meidän osamme, eli Joensuun Mailan toimintaan, Nousiainen sanoo.
</article>
<article name="Pesä­pal­loilija Joni Rytköselle pelikieltoa seksuaalisen häirinnän takia" href="https://yle.fi/a/74-20071822">
Olympiakomiten hallinnoima urheilun eettinen kurinpitolautakunta on määrännyt Joni Rytkösen määräaikaiseen pelikieltoon seksuaalisen häirinnän takia.Pelikielto päättyy 30. kesäkuuta eli noin viiden kuukauden kuluttua. Lautakunta otti pelikiellon pituuden osalta huomioon esimerkiksi sen, että Rytkönen on ollut hyllytettynä seuransa toiminnasta yhden kauden ajan.Olympiakomitean eettisen kurinpitolautakunnan puheenjohtaja Pirjo Aaltosen mukaan päätöksessä käytiin kokonaisharkintaa.– Päätös perustui kokonaisuudessaan lautakunnalle esitettyyn näyttöön. Meillä oli paljon kirjallista todistelua ja otimme vastaan myös henkilötodistelua, Aaltonen kommentoi.Kurinpitolautakunta katsoi Rytkösen häirinneen kahta alaikäistä pesäpallotyttöä sosiaalisessa mediassa. Kurinpitolautakunnan mukaan Joni Rytkönen lähetti heille seksuaalissävytteisiä viestejä ja toiselle myös seksuaalisia kuvia ja videoita. Lautakunta katsoi, että Rytkösen teot loukkasivat tyttöjen seksuaalista itsemääräämisoikeutta. Se katsoi, että toinen asianomistaja myötävaikutti tapahtumiin provosoimalla Rytköstä yhden päivän aikana.Teot tapahtuivat marraskuun 2022 ja huhtikuun 2023 välisenä aikana.Kurinpitolautakunta otti muun muassa kantaa siihen, onko tapauksella riittävää liitäntää urheiluun. Lautakunta katsoi, että teot tapahtuivat lajiyhteisön sisällä ja Rytkönen käytti urheilijastatustaan väärin.– Erityisesti lapsia ja nuoria tulee suojella seksuaaliselta häirinnältä urheilun piirissä, lautakunta kirjoitti tiedotteessa.Urheiluun liitännän osalta lautakunta ei ollut täysin samaa mieltä ja kaksi jäsentä olisi hylännyt kurinpitovaatimuksen. He katsoivat, ettei tapaus liity kiinteästi urheiluun, eikä kurinpitomääräyksiä kuuluisi siksi soveltaa tapaukseen.Rytkönen valittaa päätöksestä urheilun oikeusturvalautakuntaan. Rytkönen lähetti asiasta tiedotteen asiamiehensä Olli Rausteen kautta.Rytkönen viittaa tiedotteessaan muun muassa siihen, että lautakunnan mukaan moni asia tarkemmasta tapahtumainkulusta jää epäselväksi. Lautakunta totesi näin toisen henkilön osalta.– Lautakunnan päätös perustuu suurelta osin valheisiin, jotka pystyn todistamaan, Rytkönen kommentoi tiedotteen mukaan.Joensuun Mailan hallituksen puheenjohtaja Joni Nousiainen sanoo, että seura aikoo tutustua kurinpitolautakunnan päätökseen ja tehdä sen perusteella mahdollisia toimenpiteitä.Näin tapaus on edennytPesäpalloilija Joni Rytkösen tapaus nousi esiin toukokuussa, jolloin hänen seuransa Joensuun Maila hyllytti pelaajan esille tulleiden häirintäepäilyjen takia.Rytkösen tapaus on myös Itä-Suomen poliisilaitoksen tutkinnassa. Poliisi epäilee Rytköstä lapsen seksuaalisesta hyväksikäytöstä. Tutkinnanjohtaja Tomi Lautanen arvioi esitutkinnan valmistuvan kevättalven aikana.Lapsen seksuaalisesta hyväksikäytöstä voidaan tuomita vankeuteen vähintään neljäksi kuukaudeksi ja enintään kuudeksi vuodeksi.Rytkösen tapaus oli alun perin Suomen urheilun eettisen tutkimuskeskuksen käsittelyssä. Syyskuussa asia eteni Olympiakomitean eettiselle kurinpitolautakunnalle.Rytkönen teki rikosilmoituksenHäirintätapaukseen liittyy myös toinen poliisitutkinta. Rytkönen teki marraskuussa rikosilmoituksen nuorista naisista ja poliisi tutkii, ovatko he syyllistyneet rikokseen. Rikosnimike on seksuaalisen kuvan luvaton levittäminen ja yksityiselämää loukkaavan tiedon levittäminen.Joni Rytkönen on ollut Superpesiksen valovoimaisimpia pelaajia. Hän on voittanut kolme kertaa sarjan etenijäkuninkuuden ja juhlinut kertaalleen Suomen mestaruutta Sotkamon Jymyssä.Rytkönen oli ennen tapausta myös yksi Superpesiksen viime kauden mainoskasvoista kuuden pelaajan viuhkamainoksessa. Epäiltyjen häirintätapausten tultua ilmi Pesäpalloliitto poisti Rytkösen mainoksesta.Uutista täydennetty 29.1. kello 14.23: Lisätty Tomi Lautasen arvio esitutkinnan valmistumisesta.Uutista täydennetty 29.1. kello 15.41: lisätty Joensuun Mailan puheenjohtajan kommentit sekä tieto, että Rytkönen aikoo valittaa päätöksestä.
</article>
<article name="Kisa saame­lais­kä­räjien puheen­joh­ta­juudesta käydään toden­nä­köisesti kahden naisen välillä" href="https://yle.fi/a/74-20071840">
Saamelaiskäräjien uusi johto selviää tiistain ja keskiviikon aikana, kun Saamelaiskäräjät kokoontuu järjestäytymiskokoukseen.Puheenjohtajan paikalle ovat ilmaisseet haluavansa Anni Koivisto ja Pirita Näkkäläjärvi. Molemmat ovat vaikuttaneet Saamelaiskäräjillä kuluneella vaalikaudella. Koivisto on toiminut viimeiset neljä vuotta Saamelaiskäräjien ensimmäisenä varapuheenjohtajana. Näkkäläjärvi taas on johtanut Saamelaiskäräjien kulttuurilautakuntaa.Nykyinen puheenjohtaja Tuomas Aslak Juuso kertoo myös olevansa valmis kaikkiin toimiin, joihin löytyy luottamusta, niin puheenjohtajistoon ja kuin hallitukseen. Ylen tietojen mukaan vaikuttaa kuitenkin siltä, että puheenjohtajakisa käydään Koiviston ja Näkkäläjärven kesken.Tukea löytyy molemmille naisilleSaamelaiskäräjille valitaan puheenjohtajan lisäksi kaksi varapuheenjohtajaa sekä neljä hallituksen jäsentä.Yle kysyi saamelaiskäräjäjäseniltä, ovatko he kiinnostuneet johtopaikoista ja keitä he tukevat puheenjohtajaksi. Kaikki vastanneet eivät kertoneet, kenen taakse asettuvat puheenjohtajavalinnassa.Pirita Näkkäläjärven takana kertovat olevansa Asko Länsman, Armi Palonoja, Marko Katajamaa, Inka Musta, Tauno Ljetoff, Ulla-Maarit Magga ja Leena Niittyvuopio-Jämsä. Myös Tuomas Aslak Juuso näkee Näkkäläjärven olevan hyvä ehdokas puheenjohtajan virkaan.Anni Koivistoa tukevat ainakin Anne Nuorgam ja Kari Toivo Lukkari.Varapuheenjohtajaehdokkaita vähintään viisiTuomas Aslak Juuson lisäksi varapuheenjohtajien paikoista ovat kiinnostuneet Anu Avaskari, Ulla-Maarit Magga, Tauno Ljetoff ja Leo Aikio, joka on viimeiset neljä vuotta toiminut toisena varapuheenjohtajana.Anu Avaskari oli syksyn vaalien ääniharava ja haluaisi vähintäänkin hallitukseen. Hän on ollut Saamelaiskäräjien hallituksessa vaalikaudella 2008–2011.Hallitukseen haluavat myös Asko Länsman, Inka Musta, Tauno Ljetoff, Ulla-Maarit Magga ja Veikko Feodoroff. Vielä istuvan hallituksen jäsen Anne Nuorgam kertoo, että hänen kiinnostuksensa hallituspaikasta riippuu puheenjohtajavalinnasta. Myös Feodoroff on ollut kuluneen kauden hallituksessa.Vielä istuvan hallituksen jäsen Juha-Petteri Alakorva ei halua kommentoida valintoja tässä vaiheessa. Uusi Saamelaiskäräjien jäsen Janne Hirvasvuopio ei ole pyrkimässä puheenjohtajistoon tai hallitukseen. Hänen mielestään hallituksessa pitäisi kuitenkin olla myös kaupunkisaamelaisten edustaja.Saamelaiskäräjien jäsenistä Aslak Pekkala, Nilla Tapiola, Karen-Anni Hetta ja Pigga Keskitalo eivät vastanneet Ylen kyselyyn määräaikaan mennessä.Koivisto ja Näkkäläjärvi ovat valmiita kantamaan puheenjohtajan vastuunPirita Näkkäläjärvellä ja Anni Koivistolla on molemmilla jo kokemusta Saamelaiskäräjiltä.
Näkkäläjärvi aloittaa nyt kolmannen vaalikautensa, tosin vuonna 2012 alkaneella kaudella hän luopui jäsenyydestään ja hallituspaikasta tultuaan valituksi Yle Sápmin päälliköksi. Menneellä kaudella 2019–2023 hän on toiminut kulttuurilautakunnan puheenjohtajana.
Näkkäläjärvi kertoo pohtineensa pitkään, onko hän käytettävissä puheenjohtajaksi. Nyt työtilanne antaa myöten, mikäli Saamelaiskäräjien täysistunto niin päättää.
– On kerääntynyt elämänkokemusta, työkokemusta ja poliittista kokemusta, ja toivottavasti opintojen myötä myös taitoja, joista olisi hyötyä saamelaisyhteisölle ja meidän yhteistyömme johtamiselle, sanoo Näkkäläjärvi.
Anni Koivisto on toisen kauden saamelaiskäräjäjäsen. Kuluneella kaudella hän on toiminut Saamelaiskäräjien ensimmäisenä varapuheenjohtajana.Viime syksyn vaaleissa Koivisto keräsi itselleen toiseksi suurimman äänimäärän. Nyt hän olisi valmis ottamaan puheenjohtajan paikan, jos Saamelaiskäräjien täysistunto niin haluaa.
– Pohdin asiaa vaalien jälkeen, kun sekä Saamelaiskäräjien jäsenet ja myös muut saamelaiset pyysivät minua asettumaan ehdolle. Ajattelen myös, että suuri äänimäärä velvoittaa kantamaan vastuuta, sanoo Koivisto.Saamelaiskäräjät kokoontuu ensimmäistä kertaa tällä vaalikaudella järjestäytymiskokoukseen 30. ja 31. tammikuuta.
</article>
<article name="Venäjällä harmitellaan Putin-kuiskaajan siirtymistä syrjään ja suosikkien Venäjän-vastaista linjaa" href="https://yle.fi/a/74-20071790">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Useat venäläiset uutistoimistot ja sanomalehdet noteerasivat Suomen presidentinvaalien ensimmäisen kierroksen.Kokoomuksen ehdokas Alexander Stubb ja valitsijayhdistyksen ehdokas, vihreiden kannattama Pekka Haavisto jatkavat presidentinvaalien toiselle kierrokselle.Venäläinen sanomalehti Vedomosti, uutistoimistot Interfax ja Tass ja pietarilainen verkkomedia Fontanka uutisoivat Nato-Suomen presidentinvaalien tuloksesta ja muistuttivat Stubbin ja Haaviston Venäjä-linjasta.– Jo vaalikampanjan aikana kärkiehdokkaat puhuivat Venäjän-vastaisen kurssin jatkamisesta ja Ukrainan tukemisesta, Interfax kirjoitti.Myös valtion uutistoimisto Tass uutisoi Suomen presidentinvaaleista.Tass kertoi jo aiemmin, että Suomen presidentinvaalien ennakkosuosikit Stubb ja Haavisto ovat rakentaneet presidentinvaalikampanjansa Venäjän-vastaisen politiikan ympärille.Tass viittaa Haaviston Guardianille antamaan haastatteluun, jossa Haavisto puhui Suomen yhtenäisyyden säilyttämisestä ja ulkoisen uhkan torjumisesta.Tassin mukaan Haavisto viittasi ulkoisella uhkalla Venäjään.Stubbista Tass kirjoitti, että presidenttinä Stubb ei aloittaisi vuoropuhelua Venäjän presidentin tai Venäjän poliittisen johdon kanssa ennen kuin Venäjä vetäytyy Ukrainasta.

















Myös ehdokkaiden rajakommentit huomattiinVenäläinen Interfax painotti, että Stubb, toisin kuin Haavisto, on Suomen Nato-jäsenyyden pitkäaikainen ja aktiivinen kannattaja.– Hän kannattaa Suomen yhteistyötä Yhdysvaltojen kanssa. Hän puhui myös eurooppalaisemman Naton perustamisen puolesta ja siitä, että Suomen olisi otettava enemmän vastuuta puolustuksesta, venäläinen uutistoimisto Interfax kirjoittaa vaaleja käsittelevässä jutussaan.Oppositiolehti Meduzan mukaan ennakkosuosikeista Haavisto oli pitkään Kremlille mieluisampi ehdokas lievemmän ydinaseden sijoittamista koskevan linjansa takia.Stubb on kertonut, että ei ole järkeä sulkea pois sitä, että Suomen läpi tuotaisiin ydinaseita. Haavisto ei näe tarvetta muuttaa lakia, joka kieltää ydinaseiden kauttakulun.Haavistolla on kuitenkin, venäläismedioiden mukaan, rajumpi linja rajasulkua koskevassa asiassa.Avaa kuvien katseluSuomi sulki koko itärajansa ensimmäisen kerran marraskuussa. Imatran rajanylityspaikka. Kuvattu 25.1.2024 Kuva: Mikko Savolainen / Yle– Haavisto uskoo, että kolmansista maista tulevat rajanylittäjät on Venäjän masinoima projekti. Haavisto pitäisi rajat suljettuina niin kauan kuin on tarpeen, Interfax kirjoitti.Myös Sari Essayahin (kd.) rajakommentit huomattiin venäläismediassa.– Essayahin mukaan Venäjä on syyllinen rajasulkuun, Fontanka kirjoittaa.Valtionmedia Tass mainitsi erikseen, että presidentinvaalien ehdokkaista vain vasemmistoliiton Li Andersson ei kannattanut täydellistä rajasulkua.Putin-kuiskaaja ei saa jatkajaaVedomosti-sanomalehden mukaan Suomen presidentillä on valtionpäämiehellä erityinen rooli maan ulko- ja turvallisuuspolitiikassa.Suomen presidentti edustaa maata sotilasliitto Natossa ja toimii puolustusvoimien ylipäällikkönä.75-vuotias Niinistö on toiminut Suomen presidenttinä 12 vuotta. Useat venäläismediat luonnehtivat Niinistön suhteita presidentti Vladimir Putiniin lämpimiksi.– Länsimaisissa tiedotusvälineissä Niinistöstä käytettiin lempinimeä ”Putinin kuiskaaja” vuoteen 2022 saakka.– Yhdeksästä ehdokkaasta yksikään ei halua periä Niinistön lempinimeä, Fontanka uutisoi.Venäläisen oppositiolehden Meduzan mukaan Suomen presidenttinä Niinistö vältti taitavasti ansat suhteissaan Venäjään.– Se ei tarkoittanut, että Suomi olisi sietänyt kaikkea, mitä Kreml teki. Vuonna 2014 Suomi tuomitsi Krimin niemimaan miehittämisen ja liittyi EU:n Venäjän vastaisiin pakotteisiin, Meduza kirjoitti.Meduzan mukaan Niinistön presidenttikauden suurin saavutus oli Putinin ja Yhdysvaltain silloisen presidentin Donald Trumpin tapaamisen isännöinti Helsingissä vuonna 2018.Presidentti Sauli Niinistö äänesti sunnuntaina Lähderannan koululla Espoossa.Haaviston seksuaalinen suuntautuminen ja Halla-ahon Ukraina-projekti huomattiinHaaviston persoona näyttää kiinnostavan Venäjällä, jossa Kreml on viime aikoina kiristänyt sukupuoli- ja seksuaalivähemmistöjä koskevia lakeja.– Vihreiden puolueeseen kuuluva entinen ulkoministeri Pekka Haavisto on avoimesti homo ja Suomen luterilaisen evankeliskirkon jäsen, Fontanka kirjoitti Suomen vaaleja koskevassa artikkelissaan.Alexander Stubbista venäläismediassa kerrotaan, että hän toimi Suomen pääministerinä vuosina 2014–2015.– Vuonna 2017 Stubb ilmoitti jättävänsä politiikan lopullisesti. Hän palasi politiikkaan Ukrainan tapahtumien vuoksi, Fontanka luonnehti.Pietarilaisen Fontanka-lehden isossa Suomen presidentinvaaleja käsittelevässä jutussa noteerattiin myös presidenttikisassa kolmanneksi sijoittunut Jussi Halla-aho (ps.).Meduzan ja Fontankan mukaan Halla-aho puhuu erinomaista venäjää.Fontanka muisti suuressa vaalijutussaan myös mainita Halla-ahon erikoisen Ukraina-projektin.Median mukaan tammikuussa 2023 kansanedustaja Halla-aho maksoi siitä, että ukrainalaiskranaattiin kirjoitettaisiin teksti ”Suomen vapauden puolesta”.Fontanka myös muisti Halla-ahon kommentit, joiden mukaan venäläisten sotilaiden tappaminen on oikein ja tarpeellista.Kukaan ehdokkaista ei odotetusti saanut yli puolia äänistä, joten tuleva presidentti selviää vasta kahden viikon päästä sunnuntaina.Stubb voitti vaalien ensimmäisen kierroksen noin 27 prosentilla äänistä. Haaviston kannatus on puolestaan vajaat 26 prosenttia.Ehdokkaisiin voi tutustua Ylen vaalikoneessa.Vaaleihin liittyvät artikkelit löytyvät täältä.
</article>
<article name="Suomen presidentillä on erityinen rooli, joka kiinnostaa nyt maailmalla" href="https://yle.fi/a/74-20071796">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Suomen presidentinvaalien ensimmäisen kierroksen tulos on kiinnostanut maailmalla.Esimerkiksi Financial Times, Politico, France 24, Bloomberg, Guardian, Reuters, ABC News, CNBC News ja monet muut kansainväliset mediat uutisoivat ensimmäisen kierroksen tuloksesta sunnuntaina.Kokoomuksen ehdokas Alexander Stubb ja vihreiden ja kannatusyhdistyksen Pekka Haavisto jatkavat vaalien toiselle kierrokselle.

















Suomen presidentinvaalit kiinnostavat nyt maailmalla, koska Suomen presidentillä on valtionpäämiehenä poikkeuksellinen rooli maan ulko- ja turvallisuuspolitiikassa.Suomen presidentti edustaa maata sotilasliitto Natossa ja johtaa puolustusvoimia. Ulkomaisten medioiden mukaan Suomen presidentin valtuudet ovat laajempia kuin monessa muussa maassa.Pohjoismaat: Stubb on suosikkiToisen kierroksen varsinainen vaalipäivä on ensi viikon sunnuntaina 11. helmikuuta, ja vaalien tulos vahvistetaan kolmen päivän kuluttua keskiviikkona 14. helmikuuta, mutta ruotsalaismedioissa ennakoidaan jo nyt Stubbin voittoa.– Jos toimitukset valitsisivat Suomen presidentin, niin Stubb olisi jo julistettu presidentiksi, kertoo kirjeenvaihtaja Pirjo Auvinen ruotsalaismedioiden uutisissa Ylen radiouutisissa.Esimerkiksi Dagens Nyheter esitteli presidenttiehdokkaista Stubbin isossa artikkelissaan.Myös Svenska Dagbladet on kuvaillut Stubbia suursuosikiksi.Ruotsalaismedioiden analyyseissa ennakoidaan, että keskustan ja perussuomalaisten äänet päätyvät Stubbille kakkoskierroksella.Myös Norjan yleisradioyhtiö NRK luonnehti Stubbia selväksi suosikiksi sunnuntai-iltana, kun presidentinvaalien ensimmäisen kierroksen tuloksista kerrottiin.Ensimmäisellä kierroksella Kokoomuksen ehdokas Stubb sai 27,2 prosentin kannatuksen. Vihreiden ja kannatusyhdistyksen Haavisto ylsi puolestaan 25,8 prosenttiin.Viro: Naapurimaiden suhteet eivät muutuViron yleisradioyhtiön EER:n mukaan Venäjän hyökkäyksen vuoksi Suomi luopui perinteisestä puolueettomuuden ja idän ja lännen välisen tasapainon politiikasta.– Vuonna 2023 Suomi liittyi Natoon ja allekirjoitti DCA-sopimuksen, joka helpottaa amerikkalaisjoukkojen toimintaa Suomessa sekä mahdollistaa niiden aseiden ja tarvikkeiden varastoinnin Suomen maaperällä, EER kirjoittaa.Virolainen Postmees kirjoittaa, että Haaviston tai Stubbin valinta presidentiksi ei vaikuta virolaisiin tai Suomen ja Viron suhteisiin, koska myös Viro kuuluu sotilasliitto Natoon.Britannia: Presidentinvaaleja varjosti geopoliittinen draamaBritannian yleisradioyhtiön BBC:n mukaan Suomen presidentinvaalien ensimmäinen kierros sujui rauhallisesti ja suurilta skandaaleilta vältyttiin.BBC:n mukaan perussuomalaisten kannattajien väitteet Jussi Halla-ahon mustamaalaamisesta mediassa vaalien aikana kohautti Suomessa.Brittiläisen Guardianin mukaan Suomen presidentinvaalien ensimmäistä kierrosta varjosti geopoliittinen draama, joka liittyy Suomen Nato-jäsenyyteen.Yhdysvallat: Suomi tunnetaan korkeasta valmiustasostaanAmerikkalaismedioiden mukaan presidentinvaalien ensimmäisen kierroksen tärkeimpiä teemoja olivat ulko- ja turvallisuuspoliittiset kysymykset, Venäjä-politiikka ja turvallisuusyhteistyön lisääminen Yhdysvaltojen kanssa sekä Ukrainalle annettava sotilastuki.Amerikkalaismedioiden mukaan Suomen presidentillä on poikkeukselliset valtuudet vaikuttaa maan ulko- ja turvallisuuspolitiikkaan verrattuna muihin maihin.Suomen presidentti toimii armeijan ylipäällikkönä ja edustaa maata Natossa. Uutistoimisto AP:n mukaan Suomen presidentti voi vaikuttaa Suomen ja suurvaltojen välisiin suhteisiin, kuten suhteisiin Yhdysvaltoihin, Kiinaan ja Venäjään.Talouslehti Financial TImes muistutti, että Suomi on tunnettu maailmalla koko yhteiskuntaa koskevan korkean valmiustason vuoksi.– Venäjä on viime aikoina koetellut Suomen rajaturvallisuutta lähettämällä siirtolaisia ​​rajalle. Myös kaasuputken ja datakaapelin vaurioituminen Itämerellä on lisännyt Suomen valmiutta.FT:n mukaan Suomen varautuminen on ymmärrettävää, sillä onhan Suomella ja Venäjällä yhteistä rajaa liki 1 340 kilometriä.Saksa: Suomen presidentinvaalit ovat Nato-vaalitMyös Saksassa korostettiin Suomen Nato-jäsenyyden merkitystä presidentinvaalien aikana.Deutsche Welle mukaan Suomen presidentinvaalit järjestetään poikkeuksellisena aikana, kun Pohjoismaiden suhteet Venäjään ovat heikentyneet maan hyökättyä Ukrainaan 2022.– Ehdokkaat ovat luvanneet tiukkaa Venäjä-linjaa, DW kirjoittaa.Saksalaismedian mukaan Suomi päätti luopua puolueettomuudesta ja liittyi Natoon vastauksena Venäjän hyökkäykselle Ukrainaan.Venäjä: Suomi saa Venäjä-vastaisen presidentinVenäjällä haikaillaan presidentti Sauli Niinistön kauden päättymistä.Useat venäläismediat ovat luonnehtineet Niinistön suhteita presidentti Vladimir Putiniin lämpimiksi. Niinistöstä jopa käytettiin lempinimeä ”Putinin kuiskaaja” vuoteen 2022 saakka.Venäläismedioiden mukaan vaalien voittajasta riippumatta Suomi saa Venäjä-vastaisen presidentin– Jo vaalikampanjan aikana kärkiehdokkaat puhuivat Venäjä-vastaisen kurssin jatkamisesta ja Ukrainan tukemisesta, Interfax kirjoitti.Venäläinen uutistoimisto Tass kertoi, että Suomen presidentinvaalien ennakkosuosikit Stubb ja Haavisto ovat rakentaneet presidentinvaalikampanjansa Venäjä-vastaisen politiikan ympärille.Lähteet: AP, Reuters
</article>
<article name="Näin Suomi äänesti – tämä juttu paljastaa yksi­tyis­kohdat" href="https://yle.fi/a/74-20071019">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Presidentinvaalien ensimmäisen kierroksen voittajaksi nousi odotetusti kokoomuksen ehdokas Alexander Stubb. Hän sai 27,2 prosenttia äänistä.Toiselle kierrokselle ylsi selvästi myös valitsijayhdistyksen ehdokas, vihreiden kannattama Pekka Haavisto 25,8 prosentin ääniosuudella.Hän päihitti kolmanneksi jääneen perussuomalaisten Jussi Halla-ahon 6,8 prosenttiyksiköllä.

Rehn oli suosituin kaikkiaan 108 kunnassaAlexander Stubb oli suosituin ehdokas kaikkiaan 84 kunnassa, Pekka Haavisto 39 kunnassa ja Jussi Halla-aho 78 kunnassa.Kisassa neljänneksi jäänyt Olli Rehn oli voittaja tällä mittarilla: hän on suosituin kaikkiaan 108 kunnassa.Tämä kartta kertoo, kuka voitti missäkin kunnassa. Klikkaamalla ehdokkaan kuvaa näet, missä tämä pärjäsi parhaiten.

Grafiikka: Petter West / Yle ja Maija Hurme / YleKaupungeissa ääniä keräsi etenkin HaavistoKolmanneksi tullut Jussi Halla-aho oli suosituin Lapin ja Satakunnan vaalipiireissä ja neljänneksi jäänyt Olli Rehn Oulun vaalipiirissä. Muissa vaalipiireissä ykköseksi tuli jompikumpi toiselle kierrokselle päässeistä ehdokkaista.Stubbia kannatettiin etenkin ruotsinkielisellä rannikolla. Korsnäsissä hän sai jopa 60,2 prosenttia äänistä.Haavisto puolestaan sai korkeimmat kannatuslukunsa Ahvenanmaalta. Hän oli myös ykkönen suurissa kaupungeissa: Helsingissä, Turussa, Tampereella ja Oulussa.Vähäisintä Stubbin kannatus oli Merijärvellä Pohjois-Pohjanmaalla (8,6 %) ja Haaviston puolestaan Halsualla Keski-Pohjanmaalla (6,6 %).

Entä millaisissa kunnissa eri ehdokkaita äänestettiin eniten? Haavisto sai ääniä etenkin kaupungeissa, kun taas pienemmissä taajamissa suosituin oli Stubb.Maaseudulla Rehn oli suosituin.

Vaali innosti suomalaiset uurnilleÄänestysaktiivisuuden lasku presidentinvaaleissa taittui. Kaikkiaan 74,9 prosenttia äänioikeutetuista antoi äänensä ensimmäisellä kierroksella. Tätä useampi (77,2 %) äänesti presidentinvaalissa viimeksi vuonna 2006 toisella kierroksella, jolloin vastakkain olivat Tarja Halonen ja Sauli Niinistö.Muihin vaaleihin verrattuna presidentinvaalit yleensä innostavat äänestäjiä hyvin uurnille. Viime kevään eduskuntavaaleissa äänesti 72 prosenttia suomalaisista, kun taas edellisissä kuntavaaleissa äänestysprosentti oli 55,1.Ennakkoäänestämisen suosio on kasvanut 2000-luvulla, ja nyt se nousi presidentinvaalien ennätyslukemaan, 44,6 prosenttiin.Ahkerimmin näissä vaaleissa äänestettiin Luodossa, Kauniaisissa ja Pedersören kunnassa. Vähäisintä äänestysinto oli Ahvenanmaalla: Hammarlandissa, Finströmissä ja Saltvikissä.

Tuleeko ensimmäisen kierroksen ykkösestä taas presidentti?Koska voittaja Alexander Stubb ei saanut yli 50:tä prosenttia äänistä, järjestetään presidentinvaalissa toinen kierros.Hänellä on kuitenkin hyvät mahdollisuudet tulla valituksi presidentiksi, sillä nykyisen vaalitavan aikana kaikissa edellisissä presidentinvaaleissa ensimmäisen kierroksen ykkönen on lopulta voittanut vaalit.Vuonna 2018 presidentinvaalissa järjestettiin vain yksi kierros, sillä istuva presidentti Sauli Niinistö sai ensimmäisellä kierroksella 62,6 prosenttia äänistä.Alkavalla toisella kierroksella 47 prosenttia äänestäneistä joutuu etsimään itselleen uuden ehdokkaan. Niin sanottuja kodittomia ääniä on enemmän kuin koskaan sitten vuoden 1994 presidentinvaalien ensimmäisen kierroksen. Tällöin 52,1 prosenttia äänesti jotakuta muuta kuin kahta suosituinta ehdokasta.

Toisen kierroksen vaali käydään 11. helmikuuta. Silloin ratkeaa, kummasta, Alexander Stubbista vai Pekka Haavistosta tulee Suomen 13. presidentti.Oikaisu 29.1. klo 8.20. Jutun viimeisessä grafiikassa oli virheellisesti tähti, jonka mukaan Stubb olisi valittu presidentiksi ensimmäisellä kierroksella. Tähti on poistettu grafiikasta.
</article>
<article name="Mieletön nousu NFL:n konfe­rens­si­fi­naaleissa – Kansas Cityn tähtipelaaja teki historiaa, kun joukkue eteni Super Bowliin" href="https://yle.fi/a/74-20071799">
Amerikkalaisen jalkapallon NFL-kausi huipentuu kahden viikon kuluttua Kansas City Chiefsin ja San Francisco 49ersin väliseen Super Bowliin.Sarjan hallitseva mestari Kansas City kukisti AFC-konferenssin finaalissa ennakkosuosikki Baltimore Ravensin 17–10. NFC-konferenssin loppuottelussa 49ers voitti Detroit Lionsin trillerimäisessä pisteiloittelussa 34–31.Chiefs ja 49ers kohtasivat Super Bowlissa myös neljä vuotta sitten, jolloin Chiefs oli parempi pistein 30–21.Viime vuosien menestysseura Chiefs ei runkosarjassa vakuuttanut, mutta joukkue on parhaimmillaan kauden ratkaisuhetkillä. Joukkueen puolustus nollasi pelinrakentajatähti Lamar Jacksonin johtaman Baltimoren hyökkäyksen lähes täysin.– Puolustuksemme oli uskomaton. Saimme johdon ja vahvalla luonteella pystyimme pitämään sen, Chiefsin päävalmentaja Andy Reid kertasi lehdistötilaisuudessa.Avaa kuvien katseluAndy Reid on valmentanut Kansas Cityä vuodesta 2013 saakka. Kuva: Getty Images65-vuotias menestysvalmentaja kiitteli joukkueensa yhteishenkeä ja henkistä lujuutta. Erityiskiitosta hän jakoi muun muassa joukkueensa hyökkäyksen ja puolustuksen linjalle.– Linjamme tulivat tänään voittamaan ja pelasivat täydellä sydämellään, Reid tunnelmoi.Tutkapari loisti jälleenChiefsin, ja ehkä koko sarjan, suurin tähti, pelinrakentaja Patrick Mahomes oli jälleen isojen panosten ottelussa loistava. Hän muun muassa onnistui 11 ensimmäisessä syöttöyrityksessään. Chiefs teki touchdownit kahdella ensimmäisellä hyökkäysvuorollaan.– Se on jotain erityistä, Reid kiteytti.Mahomes heitti lopulta 241 jaardia, yhden touchdownin eikä yhtäkään syötönkatkoa. Läpi kauden loistanutta Baltimoren puolustusta vastaan 39 syöttöyrityksestä onnistui peräti 30.Vuosien ajan Mahomesin tutkaparina häärinyt tähtipelaaja Travis Kelce loisti pelinrakentajan rinnalla. Sisempi laitahyökkääjä vastaanotti Mahomesin heittämän touchdownin ja keräsi yhteensä 116 kiinniottojaardia. Mahomesin jokainen Kelcelle suunnattu heitto onnistui ottelussa.11 kiinniotollaan 34-vuotias Kelce nousi lajilegenda Jerry Ricen ohi kaikkien aikojen eniten kiinniottoja pudotuspeleissä napanneeksi pelaajaksi 152 kiinniotollaan.Avaa kuvien katseluTravis Kelce teki Kansas Cityn ensimmäisen touchdownin Baltimorea vastaan. Kuva: Getty ImagesJos Mahomes loisti varmuudellaan ja lyhyillä heitoillaan, Lamar Jacksonin ilta oli kauttaaltaan vaikea. Supertähti onnistui 37 syöttöyrityksestään 20:ssä.Ravensin hyökkäys vaikutti läpi ottelun epävarmalta, sillä kiirehtimistä, epäselviä tilanteita ja heikkoa huolenpitoa pelivälineestä oli liikaa ottelun panoksiin nähden. Etenkin, kun Chiefsin puolustus oli alusta asti vahva.Päätösneljänneksellä nähtiin Ravensin kohtalon hetket, kun laitahyökkääjä Zay Flowers oli heittäytymässä kaventavaan touchdowniin, mutta Chiefsin kulmapuolustaja L'Jarius Sneed syöksyi tökkäämään pallon Flowersin käsistä ja Chiefs sai pallonriiston.Noin neljänneksen puolivälissä Jackson heitti kohti maalialuetta, mutta puolustaja Deon Bush nappasi syötönkatkon ja Chiefs sai jälleen hyökkäysvuoron 17–7-johdossa. Jackson oli tilanteen jälkeen raivoissaan ja heitti kypäränsä voimalla maahan.Justin Tuckerin potkumaali ottelun lopussa oli laiha lohtu Ravensille. Chiefs eteni neljännen kerran viiden viime vuoden aikana Super Bowliin. 27-vuotias Ravens-tähti Jackson ei vieläkään saa lunastettua varauspäivänä vannomaansa lupausta mestaruuden tuomisesta Baltimoreen.Avaa kuvien katseluMorgan Moses (vas.) lohdutti Zay Flowersia hänen epäonnistuneen kiinniottonsa jälkeen päätösneljänneksellä. Kuva: Getty ImagesDetroit suli massiivisesta johtoasemastaNFC-konferenssin runkosarjavoittaja San Francisco 49ers nousi 17 pisteen tappioasemasta Super Bowliin. Detroit Lions dominoi konferenssifinaalin avauspuolikasta ja joukkue johti puoliajalla 24–7.Detroit onnistui juoksupelillään musertamaan 49ersin puolustuksen miltei täysin. Jameson Williamsin juoksema 42-jaardinen avaustouchdown sekä Jahmyr Gibbsin reilusta 20 jaardista pujottelema kolmas touchdown olivat malliesimerkkejä tästä.Kolmas jakso käänsi pelin, sillä 49ers voitti neljänneksen peräti 17–0. Puoliaikatauon jälkeen kotijoukkue teki peräti 27 pistettä peräkkäin ja otti pelin hallinnan itselleen.Kiistelty pelinrakentaja Brock Purdy petrasi avauspuolikkaan ja heittämänsä syötönkatkon jälkeen. Hän heitti lopulta touchdownin, 267 jaardia sekä eteni pallon kanssa lähes 50 jaardia.– Tehtäväni on jakaa palloa vapaille pelaajille. Joskus sellaisia ei ole ja on vain löydettävä keinot. Yritin vain pitää hyökkäyksen käynnissä ja liikuttaa palloa eteenpäin, Purdy kertasi lehdistölle.Avaa kuvien katseluBrock Purdy on pelannut NFL:ssä kaksi kautta ja nyt joukkue eteni Super Bowliin. Kuva: Getty Images49ersista tuli ensimmäinen joukkue NFL:n historiassa, joka on noussut konferenssifinaalissa 17 pisteen puoliaikatappiosta voittoon.– Tämä saattoi olla ainoa mahdollisuutemme (mestaruuteen), Detroitin päävalmentaja Dan Campbell sanoi tunteikkaana lehdistötilaisuudessa.Detroit on pelannut NFL:ssä 66 vuotta ilman mestaruutta. Lions oli ennen kuluvia pudotuspelejä voittanut pudotuspeliottelun viimeksi vuonna 1991.Joukkueen hyökkäys tyrehtyi toisella puolikkaalla lähes kokonaan. Epäonnistuneita kiinniottoja ja pelinrakentaja Jared Goffin heittoja tuli liikaa. Goffin mukaan yllättäjäjoukkueen johdon menettäminen ei mennyt konferenssifinaalin paineiden piikkiin.– Ei ottelu ollut liian iso. Emme onnistuneet toteuttamaan hyökkäystä toisella puoliskolla haluamallamme tavalla ja hävisimme ottelun. San Francisco pelasi hyvin toisella puoliskolla, Goff arvioi lehdistötilaisuudessa.Avaa kuvien katseluJared Goff (vas.) heitti 273 jaardia, mutta 49ers puolustus sai pelinrakentajan ongelmiin etenkin toisella puolikkaalla. Kuva: Getty ImagesNFL-kausi huipentuu Super Bowlissa sunnuntaina 11. helmikuuta. Suomen aikaa ottelu pelataan 12. helmikuuta aamuyöllä. Pelinrakentajien kaksintaistelu on jälleen huomion keskipisteenä, kun joukkueet kohtaavat neljän vuoden jälkeen uudestaan loppuottelussa.Chiefsin supertähti Mahomes pelaa 10 vuoden ja 450 miljoonan dollarin sopimuksella, kun Purdylla on voimassa 3,7 miljoonan dollarin tulokassopimus.Näin NFL:n pudotuspelit ovat edenneetAFC-konferenssi:Wild Card -kierros:Kansas City Chiefs – Miami Dolphins 26–7
Buffalo Bills – Pittsburgh Steelers 31–17
Houston Texans – Cleveland Browns 45–14Konferenssivälierät:Buffalo Bills – Kansas City Chiefs 24–27
Baltimore Ravens – Houston Texans 34–10Konferenssifinaali:Baltimore Ravens – Kansas City Chiefs 10–17NFC-konferenssi:Wild Card -kierros:Tampa Bay Buccaneers – Philadelphia Eagles 32–9
Detroit Lions – Los Angeles Rams 24–23
Dallas Cowboys – Green Bay Packers 32–48Konferenssivälierät:Detroit Lions – Tampa Bay Buccaneers 31–23
San Francisco 49ers – Green Bay Packers 24–21Konferenssifinaali:San Francisco 49ers – Detroit Lions 34–31Super Bowl LVIII:Kansas City ja San Francisco kohtaavat Super Bowlissa, joka pelataan Vegasin Allegiant Stadiumilla Suomen aikaa maanantain vastaisena yönä 12. helmikuuta.Avaa
</article>
<article name="Susanna Tapani palaa Naisleijoniin, päävalmentaja avaa tähtipelaajan ratkaisua" href="https://yle.fi/a/74-20071898">
Tähtihyökkääjä Susanna Tapani palaa pitkästä aikaa naisten jääkiekkomaajoukkueen kokoonpanoon.Tapani oli mukana maanantaina nimetyssä joukkueessa, joka matkaa Tshekin Liberecissä 7.–11. helmikuuta pelattavaan naisten EHT-finaaliturnaukseen.– Erinomaista, että hän tulee mukaan. Meillä on ollut koko ajan avoin vuorovaikutus. Hänellä oli, omat valintansa menneen puolentoista vuoden aikana. Sopimus oli, että kun pelit jatkuvat ja hän on motivoitunut maajoukkueeseen (on paluu ajankohtainen). Nämä toteutuvat nyt, päävalmentaja Juuso Toivola kommentoi.Tapani oli Suomen mukana edellisen kerran elo-syyskuussa pelatuissa MM-kisoissa 2022. Tapani nousi otsikoihin lähdettyään kesken kisojen ystäviensä häihin. Se ei jäänyt turnauksen ainoaksi kohuksi, sillä Suomen turnaus päättyi shokkitappioon joukkueen hävittyä Japanille sijoitusottelussa, mikä pudotti Suomen B-tasolohkoon.Avaa kuvien katseluNaisleijonien MM-turnaus 2022 sujui mollivoittoisesti.  Kuva: Tomi HänninenTapani piti taukoa jääkiekosta koko viime kauden keskityessään toiseen lajiinsa ringetteen. Siitä huolimatta Tapani valittiin ensimmäisenä suomalaisena Pohjois-Amerikan uuteen jääkiekkoliiga PWHL:ään.Suomalaishyökkääjä on aloittanut kautensa hyvin. Minnesota johtaa sarjaa tasapisteissä Montrealin kanssa. Kahdeksan ottelun jälkeen Tapani on pistepörssissä kuudentenatoista tehoin 2+3=5.– Todella vauhdikkaita, hyviä pelejä. Olen seurannut todella mielenkiinnolla uutta sarjaa. Aika näyttää, varmaan pelaajaliikenne tulee Suomesta olemaan sinnepäin isompaakin, Toivola näkee.Myös PWHL:ssä vietetään helmikuun toisena viikonloppuna maajoukkuetaukoa. USA ja Kanada pelaavat tällöin toisiaan vastaan.Tapani on toistaiseksi ainoa suomalaispelaaja, joka PWHL:ssä pelaa. Myös konkaripuolustaja Minttu Tuominen varattiin sarjaan, mutta Tuominen valitsi kiinalaisen Shenzhen Kunlun Red Starin. Joukkue juhli vastikään sarjan mestaruutta.”Iso osa MM-joukkueessa”Muista konkareista varakapteeni Petra Nieminen ja kapteeni Jenni Hiirikoski palaavat maajoukkueen kokoonpanoon oltuaan sivussa joulukuun EHT-peleistä. Michelle Karvinen palasi puolestaan joukkueen vahvuuteen jo edellisessä, joulukuussa pelatussa EHT-turnauksessa.Toivolan mukaan joukkueesta moni nähtänee myös huhtikuussa Yhdysvalloissa pelattavassa MM-turnauksessa.– En lähde nyt spekuloimaan (kuinka lähellä MM-joukkuetta nimetty ryhmä on), mutta kyllähän tästä varmasti iso osa on joukkueessa, Toivola myöntää.Avaa kuvien katseluJenni Hiirikoski oli sivussa joulukuun EHT-peleistä.  Kuva: Andrea Cardin/IIHF/All Over PressSairastuvalta joukkue on saanut vahvuuteensa myös HIFK:n Julia Liikalan, joka on Naisten Liigan pistepörssin kolmantena tehoin 21+32=53.– Totta kai hänen kokemuksensa vahvistaa meidän tekemistänne. Toivon mukaan palautuminen on mennyt hyvin ja ainakin näillä tietoa hän on todella hyvässä iskussa, Toivola näkee.Naisleijonien joulukuinen EHT-turnaus poiki tappiot Ruotsille ja Sveitsille. Saksan ja Tshekin Suomi onnistui kukistamaan, mutta toisaalta marraskuussa Tshekki kaatoi Suomen 4–2.– Edelliseen turnaukseen meidän on parannettava peliä niin, että riistämme yhä tehokkaammin kun tulemme omalle alueelle, että pystymme viisikkona rakentamaan paremmin hyökkäyspeliämme, joka on ollut vahvuutemme. Pidämme sen vahvuutenamme, mutta lisäämme tehokkuutta maalinteossa, Toivola aloittaa.Avaa kuvien katseluMichelle Karvinen palasi maajoukkueen vahvuuteen joulukuussa.  Kuva: Tomi HänninenUSA ja Kanada ovat naisten jääkiekon mahtimaat, mutta syksyn EHT-turnauksessa myös Tshekki, Ruotsi ja Sveitsi ovat onnistuneet haastamaan Suomea. Toivola ei ole huolissaan Naisleijonien kehityksestä.– Se kuuluu valmennukseen ja urheiluun, että jokainen joukkue ja maa tekee töitä. On totta, että Tshekillä, Ruotsilla ja Sveitsillä on ollut todella hyvät viime tapahtumat ja nousujohteinen trendi. Me jatkamme oma pelaamistamme, siellä on hyvät perustat ja palikat tekemiselle. Hiomme vielä jäällä ja jään ulkopuolella kuviot kuntoon.Naisleijonat helmikuun EHT-finaaliturnauksessaMaalivahdit:31 Pajarinen Tiia, Kiekko-Espoo
36 Keisala Anni, HV71 Jönköping SWEPuolustajat:2 Karjalainen Sini, Brynäs IF SWE
5 Yrjölä Siiri, HIFK Helsinki
6 Hiirikoski Jenni, Luleå HF SWE
7 Rantala Sanni, KalPa Kuopio
8 Savander Eve, Modo Hockey SWE
11 Eronen Ada, Kiekko-Espoo
15 Koukkula Oona, HPK Hämeenlinna
88 Savolainen Ronja, Luleå HF SWEHyökkääjät:
10 Holopainen Elisa, KalPa Kuopio
12 Vanhanen Sanni, HIFK Helsinki
16 Nieminen Petra, Luleå HF SWE
20 Antti-Roiko Anna-Kaisa, Kärpät Oulu
21 Täks Lisette, Kiekko-Espoo
22 Schalin Julia, Kiekko-Espoo
24 Vainikka Viivi, Luleå HF SWE
25 Yrjänen Kiira, HV71 Jönköping SWE
28 Nylund Jenniina, Brynäs IF SWE
32 Vesa Emilia, Frölunda HC SWE
33 Karvinen Michelle, Frölunda HC SWE
40 Tulus Noora, Luleå HF SWE
77 Tapani Susanna, Minnesota, PWHL
91 Liikala Julia, HIFK Helsinki
</article>
<article name="Oikeus: Lääkäri aiheutti vaimonsa kuoleman Ullanlinnassa – välituomion mukaan tekoa ei kuitenkaan suunniteltu etukäteen" href="https://yle.fi/a/74-20071827">
Helsingin käräjäoikeus antoi tänään maanantaina välituomion Ullanlinnan murhajutussa. Psykiatrimies on syytettynä vaimonsa murhasta.Välituomiossa käräjäoikeus on katsonut näytetyksi, että psykiatrimies on menetellyt syytteen teonkuvauksen mukaisella, rangaistavaksi säädetyllä tavalla. Hänen menettelyään ei kuitenkaan ole näytetty olleen syytteessä kerrotulla tavalla ennalta valmisteltua tai suunniteltua.Myöskään asiassa muun muassa ei ole katsottu näytetyksi, että teon motiivina olisi ollut mustasukkaisuus.Syyttäjän mukaan 49-vuotias mies murhasi vaimonsa Ullanlinnassa vuosi sitten. Mies on esitutkinnassa myöntänyt aiheuttaneensa naisen kuoleman, mutta on sanonut sen olleen tapaturma.Mielentilatutkimus aloitettu VaasassaVälituomion perusteella miehen mielentilaa on määrätty edelleen tutkittavaksi. Mielentilatutkimus oli alun perin määrätty suoritettaviksi jo esitutkinnan aikana. Mielentilatutkimus on nyt aloitettu Vaasan vanhassa sairaalassa 4. tammikuuta.Asian käsittelyä on lykätty jatkettavaksi, kunnes mielentilatutkimus on valmistunut.Välituomiossa ei ole otettu kantaa asian rikosoikeudelliseen arviointiin, toisin sanoen, mihin rikokseen mies on menettelyllään syyllistynyt ja onko teko tehty esimerkiksi vakaasti harkiten, onko teko ollut erityisen raaka ja julma ja onko teko ollut kokonaisuutena arvostellen törkeä.Välituomiossa ei myöskään ole otettu kantaa miehen tahallisuuden asteeseen. Näihin asioihin käräjäoikeus ottaa kantaa mielentilatutkimuksen valmistuttua tuomiossa.Aviomies pysyy yhä vangittunaPsykiatrimies on määrätty edelleen pidettäväksi vangittuna. Lisäksi käräjäoikeuden asettama ja jatkettavaksi määrätty vakuustakavarikko on määrätty edelleen pidettäväksi voimassa.Asianomistajien vaatimuksiin ja asian vahingonkorvausoikeudellisiin kysymyksiin käräjäoikeus ottaa kantaa vasta lopullisessa tuomiossa.Välituomio on osittain julkinen.Murhan lisäksi vuonna 1974 syntynyttä miestä syytetään henkirikoksen yhteydessä tapahtuneesta törkeästä varkaudesta.Jutussa iso osa oikeuden istunnoista ja asiakirjoista salattiin, koska ne sisälsivät oikeuden mukaan yksityis- ja perhe-elämään liittyviä salassa pidettäviä tietoja. Myös poliisin esitutkinta salattiin muutamaa sivua lukuun ottamatta.
</article>
<article name="Helteet, rankkasateet ja pakkaset lyövät kovimmin niitä, joilla on jo valmiiksi vaikeaa" href="https://yle.fi/a/74-20071870">
Yleistyvät sään ääri-ilmiöt vaikeuttavat eniten niiden elämää, joille arjesta selviytyminen on jo nyt ongelma.Tämä käy ilmi Tampereen kaupungin selvityksestä, joka käsitteli sään ääri-ilmiöiden, kuten helteiden, myrskyjen ja pakkasten, vaikutuksia eri kaupunginosissa ja väestöryhmissä.Selvityksessä tamperelaisiin kohdistuvia ilmastoriskejä arvioitiin sen suhteen, miten alttiita ihmiset ovat myrskyjen, liukkauden ja helteen vaikutuksille ja miten hyvin he voivat sopeutua poikkeusoloihin.Äärisäiden riskien näkökulmasta haavoittuvia ihmisryhmiä ovat esimerkiksi pienet lapset, vanhukset, pienituloiset ja kielivähemmistöt.Asioiden itsenäinen hoitaminen hankaloituuMonet ilmastonmuutoksen riskit lisäävät esimerkiksi terveydenhuollon, pelastustoimen sekä tieto- ja viestintäyhteyksien kuormitusta ja heikentävät niiden toimivuutta.Se taas vaikuttaa heihin, jotka eivät voi omatoimisesti varautua häiriötilanteisiin eivätkä vähentää niiden vaikutuksia tilanteen ollessa käynnissä.Selvitystä varten haavoittuvien ryhmien edustajilta kerättiin kokemuksia siitä, miten sään ääriolosuhteet olivat vaikuttaneet.Vastausten mukaan asioiden itsenäinen hoitaminen, esimerkiksi kaupassa käyminen, vaikeutuu.Esimerkiksi vanhukselle tai apuvälineen käyttäjälle runsas lumisade tai jäinen keli voi tarkoittaa pakollista kotiin jäämistä. Jos sää jatkuu pitkään samana, se vähentää lopulta sitä, kuinka paljon ulkona voi liikkua.Avaa kuvien katseluTampereella ilmastonmuutos näkyy esimerkiksi kovina pakkasina ja lumi- ja vesisateina, liukkaiden kelien lisääntymisenä ja kesällä helleaaltoina. Kuva viime syyskuulta, jolloin rankkasade sai Tampereen kadut tulvimaan. Kuva: Kirsi Matson-Mäkelä / YleTietoa tilanteesta voi olla vaikea saada. Kuurosokea voi tarvita tulkin viittomaan tiedon kädestä käteen, mutta sää voi estää tulkin kulkemisen. Iäkkäistä kuulonäkövammaisista kaikki eivät pysty käyttämään verkkoviestintää.Suuri osa vammaisista on pienituloisia tai tulottomia. Kun kaikessa on pakko säästää, se kohdistuu harvoin tarvittaviin asioihin, kuten pakkaskelpoisiin takkeihin tai jalkineisiin.Kun asutaan tiiviisti, riskit kasvavatSelvityksessä tarkasteltiin, missä Tampereella asuu haavoittuviin ryhmiin kuuluvia ihmisiä. Tämä tieto yhdistettiin kartoille tietoon todennäköisimmistä tulva- ja lämpösaarekealueista. Lämpösaarekkeella tarkoitetaan aluetta, jonka lämpötila on korkeampi kuin sitä ympäröivien alueiden.Selvitys havaitsi, että haavoittuvuus ilmastonmuutoksen riskeille on suurin tiiviissä asutuskeskittymissä, kuten Tampereen keskustassa, Hervannassa, Lielahdessa ja kaupunginosien keskuksissa.Näin on myös alueilla, joilla on yhteiskunnan kannalta kriittisiä toimintoja, kuten useita kouluja tai päiväkoteja, ja joihin muodostuu lämpösaareke. Näitä alueita on esimerkiksi Kaarilassa, Hyhkyssä, Sairaalankadun alueella, Nekalassa ja Muotialassa.Kaupunkisuunnittelulla on mahdollista vaikuttaa tulviin ja lämpösaarekkeisiin.Tarpeen ovat ainakin lämpösaarekeilmiötä lieventävät puistot ja muut viileät paikat sekä sadevettä imevät pinnat. Tänä lumisena talvena on jälleen nähty lumen välivarastointipaikkojen merkitys.Tarkastelun toteutti Tampereen kaupungin tilauksesta Ramboll-yhtiö.Eurooppa ja muu maailma kärvistelivät viime kesänä poikkeuksellisessa kuumuudessa. Onko ilmastonmuutoksen aiheuttamiin sään ääri-ilmiöihin vain sopeuduttava, vai voiko niiden voimakkuuteen vielä vaikuttaa? Heinäkuussa 2023 kuvatussa haastattelussa Maailman ilmatieteen järjestön silloinen pääsihteeri Petteri Taalas.
</article>
<article name="Hallitus aikoo kieltää aurauslumen kippaamiseen mereen – näin lumen­kaa­to­paikat toimivat eri puolilla Suomea" href="https://yle.fi/a/74-20069320">
Joka vuosi tuhansia ruuhkaisilta ja roskaisilta kaduilta aurattuja lumikuormia kaadetaan mereen Helsingissä. Nyt hallitus aikoo puuttua peliin.Lumen mereen kaatamisen kielto on osa hallituksen esitystä, jonka esittelyn on tarkoitus tapahtua huhtikuussa.Uuden hallituksen alaisuudessa ympäristöministeriö on kääntänyt kelkkansa lumen kaatamisen osalta. Vielä vuonna 2020 ympäristöministeriön teettämän selvityksen perusteella tehtiin johtopäätös siitä, ettei auratun lumen sijoittamista mereen ole tarpeen kieltää lainsäädännössä.Ympäristöministeriön erityisasiantuntija Henna Rinne kertoo, että vesistöjen tilan parantaminen on saanut hallitusohjelmassa paljon huomiota ja tuore esitys lumen mereen kaatamisen kiellosta on osa tätä kokonaisuutta.– Lakimuutos on aika järeä keino, mutta toisaalta sillä saadaan varmistettua, että lumen mereen kaataminen loppuu.Vuoden 2020 selvityksen mukaan aurauslumen loppusijoitus mereen ei ole kovin yleistä. Sitä tehdään lähinnä Helsingin kantakaupungissa ja muutamilla satama-alueilla.Lumessa erityisesti mikromuoveja ja isompaa roskaaLumen mukana mereen päätyy paljon hiekkaa, sepeliä sekä isompaa ja pienempää roskaa, kuten tupakantumppeja. Lumen seassa on myös runsaasti esimerkiksi autojen renkaista irronnutta mikroroskaa.– Roskilla on erilaisia vaikutuksia merieläimille. Eläimet voivat takertua isompiin roskiin ja mikroroskat voivat päätyä eläinten ruuansulatukseen ja sitä kautta ravintoketjuun, Rinne sanoo.Avaa kuvien katseluYmpäristöministeriön luontoympäristöosaston erityisasiantuntija Henna Rinne kertoo, että lumen mereen kaadon kieltäminen on osa hallituksen pyskimyksiä vesistöjen tilan parantamiseen. Kuva: Rinna Härkönen / YleLumessa voi olla mukana myös erilaisia raskasmetalleja, tiesuolauksessa käytettäviä aineita ja erilaisia yhdisteitä jotka voivat olla merieläimille myrkyllisiä. Niiden pitoisuudet lumessa ovat melko pieniä, mutta kun samalta laiturilta kipataan tuhansia lumikuormia kauden aikana, voivat pienetkin pitoisuudet kuormittaa meriluontoa paikallisesti.Hiekka ja sepeli voivat samentaa merivettä hetkellisesti, mutta painuvat melko nopeasti pohjaan. Lumen mukana mereen kulkeutuu myös ravinteita, mutta Rinne arvioi typpi- ja fosforikuorman jäävän melko pieneksi.– Jos katsotaan rehevöitymisen kokonaiskuvaa, niin tällä lumen kaadolla on hyvin pieni vaikutus rehevöitymiseen.Muissa rannikkokaupungeissa lumenkaatopaikat ovat maallaYle kävi haastattelemassa Oulun ja Turun katujen kunnossapidosta vastaavia insinöörejä. Turun kaupungin katuinsinööri Heidi Jokinen kertoo, että Turussakin on vuosia sitten kaadettu aurauslumia mereen, mutta enää sitä ei tehdä ympäristösyistä.Toistaiseksi maalle sijoitetut lumensijoituspaikat ovat riittäneet hyvin.– Meillä on neljä lumensijoituspaikkaa, joista kolme on nyt käytössä. Tällä hetkellä ne riittävät hyvin: lunta on tullut maltillisesti, mutta talvi on vasta alussa, Jokinen arvioi.Avaa kuvien katseluTurussa lunta on kertynyt sijoituspaikoille vielä maltillisesti, mutta talvea on vielä jäljellä. Kuva: Jere Sanaksenaho / YleMyöskään Oulun kaupungin aurauslumia ei tarvitse kaataa mereen, ja hyvä niin. Roskaa kaupungin kaduilta tarttuu nimittäin mukaan melko runsaasti, joskus polkupyöriä tai ostoskärryjäkin.Kaupungin lupainsinööri Mika Jutila arvioi, että esimerkiksi Oritkarin lumenkaatopaikalta roskia kerätään yleensä parin autokuorman verran. Rannikkokaupungeissa on tarpeen huomioida, että lumenkaatopaikoilta sulava vesi pyrkii sekin vääjäämättä kohti merta, roskineen päivineen.Esimerkiksi Oritkarilla sulamisvedet johdetaan erillisiin saostusaltaisiin, joihin roskat ja epäpuhtaudet jäävät ennen kuin vesi johdetaan mereen.Lumi voi säilyä kaatopaikalla jopa kesän yli, kun hiekkakerroksen alle pakkautunut lumi jää eristyksiin. Usein lumenkaatopaikalla voi olla uuden kauden alkaessa pohjalla vielä edellisvuotista lunta.Helsingin kaupungilla omat suunnitelmansaLumenkaato mereen on loppumassa nyt myös Helsingissä, mutta ihan nopeasti siirtymä ei onnistu. Hernesaaren lumenkaatopaikka on tarkoitus sulkea vuoteen 2033 mennessä, mutta jos hallituksen lakiesitys menee läpi, voi se muuttaa kaupungin suunnitelmia.Hernesaaren lumenkaatopaikasta on väännetty kaupungissa kauan. Kaupunki teki jo vuonna 2019 periaatepäätöksen, että tavasta on luovuttava, mutta aluehallintoviraston kaupungille myöntämä ympäristölupa lumen kippaamiseen mereen on voimassa vuoteen 2031 saakka.Ympäristöministeriö on vuoden 2020 selvityksen jälkeen seurannut Helsingin kaupungin toimia Hernesaaressa. Kaupunki on selvittänyt, miten meren roskaantumista voitaisiin ehkäistä.Ensin alueella kokeiltiin verhopuomia, mutta se ei osoittautunut hyväksi menetelmä tuulisella rannalla. Viime talvena kaupunki testasi uutta kuplaverhoa.– Ilmakuplien avulla ohjataan roskia tiettyyn paikkaan ja sieltä ne voidaan kerätä helpommin alukseen. Jos ne pääsevät sen yli, edessä on vielä öljypuomi, joka pysäyttää isommat roskat, Henna Rinne kertoo.Mikromuovi ei kuitenkaan pysähdy kuplaverhoihin tai öljypuomeihin. Osa pohjaan vajonneesta mikroroskasta saadaan kerättyä pois, kun merenpohjaa ruopataan lumenkaatopaikan edustalla.
</article>
<article name="Lehti: Raportin mukaan joka kymmenennellä pales­tii­na­laisia auttavan YK-järjestön työntekijällä on yhteyksiä ääri­jär­jes­töihin" href="https://yle.fi/a/74-20071891">
Israelin tiedusteluraportin mukaan kymmenellä prosentilla YK:n palestiinalaispakolaisten avustusjärjestön UNRWA:n Gazan henkilöstöstä on yhteyksiä islamistisiin ääriryhmiin. Asiasta kirjoittaa tiedusteludokumentit nähnyt amerikkalainen The Wall Street Journal -lehti.Aikaisemmin on kerrottu, että 12 UNRWA:n työntekijää olisi sekaantunut Hamasin Israeliin 7. lokakuuta tekemään terrori-iskuun. Terroristit surmasivat Israelissa noin 1 200 ihmistä. Kuuden UNRWA:n työntekijän sanotaan osallistuneen hyökkäykseen, kahden sanotaan auttaneen panttivankien sieppaamisessa ja kaksi on jäljitetty paikkoihin, joissa tapettiin israelilaisia.Raportin tiedot perustuvat muun muassa matkapuhelinten jäljittämiseen sekä vangituilta militanteilta kuulusteluissa saatuihin tietoihin. Israel on luovuttanut tiedot muun muassa Yhdysvalloille.Israel väittää, että UNRWA:n 12 000 työntekijästä 1 200:lla olisi yhteyksiä Hamasiin tai Islamistinen Jihad -ääriryhmään. Yhdysvallat ja EU pitävät molempia terroristijärjestöinä. Suurella joukolla työntekijöitä on väitetysti myös sukulaisia ääriryhmissä.Tiedusteluraportissa on tunnistettu UNRWA:n arabian kielen opettaja, joka osallistui väitetysti joukkomurhaan Be'erin kibbutsilla.UNRWA:n tiedottaja ei maanantaina kommentoinut tiedustelutietoja The Wall Street Journalille.UNRWA (The United Nations Relief and Works Agency for Palestine Refugees) on YK:n alainen humanitaarinen järjestö, jonka tehtävä on tuottaa palestiinalaispakolaisten peruspalvelut, kuten koulutus, terveydenhoito ja sosiaalipalvelut. UNRWA jakaa myös ruokaa ja avustustarvikkeita.
</article>
<article name="Näin lakot vaikuttavat työmatkoihin, päiväkoteihin ja kauppoihin – kokosimme listan" href="https://yle.fi/a/74-20071469">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Keskiviikkona alkavilla eri ammattiliittojen ja palkansaajien lakoilla on isoja vaikutuksia koko maassa. Osa päiväkodeista, julkisesta liikenteestä, kuljetuksista, ruokakaupoista ja teollisuudesta pysähtyy.Iso osa aloittaa työtaistelutoimet torstaina 1. helmikuuta. Ne kestävät yhdestä kahteen päivää. Lisäksi 6. helmikuuta on tiedossa ulosmarsseja. Osin vaikutukset näkyvät kuitenkin jo keskiviikkona 31. tammikuuta.Lakoilla ja ulosmarsseilla vastustetaan hallituksen työelämäuudistuksia ja sosiaaliturvaleikkauksia. Niiden piiriin kuuluvat useat keskusjärjestö SAK:n, STTK:n ja Akavan ammattiliitot.Katso alla olevasta videosta kootusti, miten lakko vaikuttaa arkeesi.Toimittaja Minna Matintupa selventää, mitä vaikutuksia tulevilla lakoilla on sinun arkeesi. Kuvaus ja editointi: Isto Janhunen / YleLakon vaikutukset arkeenTiedot lakon vaikutuksista löydät alta laajemmin. Voit klikata eri ammattialojen osion auki.Tietoihin voi vielä tulla useitakin muutoksia ennen työtaistelujen alkua.Bussit, junat, raitiovaunut ja metrotJulkinen liikenne pysähtyy tai harvenee lakon ajaksi monissa Suomen kaupungeissa.Pääkaupunkiseudulla paikallisjunat, metrot ja raitiovaunut eivät liikennöi perjantaina 2. helmikuuta lainkaan. Myös HSL:n bussiliikenteestä suuri osa jää ajamatta.Tampereella liikennöidään perjantaina noin puolet Nyssen bussiliikenteestä. Tampereen raitioliikenne pysähtyy perjantaina kokonaan. Vaikutuksia joukkoliikenteelle voi olla Tampereella jo torstaina.Turussa Fölin bussiliikenne jatkuu todennäköisesti kaikilla linjoilla, mutta harvennetusti. Heillä lakko kestää perjantain ajan.Kuopiossa suurin osa paikallisliikenteen bussivuoroista jää ajamatta perjantaina. Myös osa ELY-liikenteen vuoroista voi jäädä ajamatta.Lappeenrannan ja Imatran paikallisliikenne ei todennäköisesti liikennöi perjantaina lainkaan. Sama koskee seutu- ja lähiliikennelinjoja. Lappeenrannan kaupunki ei voi taata lakisääteisten koulukuljetusten toteutumista.Satakunnassa osa paikallisliikenteestä ei liikennöi perjantaina ainakaan Raumalla ja Porissa. Lakon piirissä ovat Rauman Gyyt, Porin linjat ja Satakunnan liikenne.Lakko vaikuttaa myös Onnibussin liikennöintiin perjantaina. Ajettavat vuorot on syytä tarkistaa Onnibussin verkkosivuilta ennen matkan ostoa.Koko Suomen junaliikenne seisahtuu perjantaina Pohjois-Suomen yöjunia lukuun ottamatta. Junaliikenteen lakko koskee työvuoroja, jotka alkavat 2.2. kello 00.01 ja 23.59 välillä.Lisäksi kaikki ratapihatoiminnot keskeytyvät Haminan ja Kotkan ratapihoilla torstain ajaksi.AvaaLentoliikenneSuomen lentoliikenne pysähtyy lähes kaikilla Suomen isoilla lentokentillä torstaina. Lakossa ovat mukana JHL:n jäsenet, jotka työskentelevät Finavian tai Airpron palveluksessa, sekä joitain muita ammattiliittoja.Hallin ja Utin lentokentät eivät ole lakon piirissä.Lentoyhtiö Finnair on valmis siirtämään asiakkaidensa lennot lakkopäiviltä toiseen ajankohtaan lipputyypistä huolimatta.PAMin lentoasemien kiinteistöhuollosta ja siivouksesta sekä vartioinnista vastaavat työntekijät ovat lakossa.Myös Finnairin lentäjiä edustava Liikennelentäjäliitto osallistuu poikkeuksellisesti työtaisteluun.Monet ulkomaalaiset ovat jo peruneet Lapin-matkansa lakkojen vuoksi.AvaaRuokakaupat, ravintolat ja siivousKaupan ala järjestää vuorokauden mittaisen lakon torstaina 1. helmikuuta. Mukana ovat suurimmat ketjut, eli S- ja K-ryhmät ja Lidl.Lakko voi näkyä ruokakauppojen valikoimassa.Myös hotelleja ja ravintoloita, liikenneasemia sekä kiinteistö- ja siivouspalvelualan yrityksiä on lakossa ympäri Suomea.Kaupat sekä hotellit ja ravintolat pyritään pitämään auki esimiesvoimin tai liittoon kuulumattomien työntekijöiden avulla.Suomen elintarviketyöläisten liitto (SEL) lakkoilee myös: mukana on lähes 4 500 elintarvikealan työntekijää 21 työpaikalla 1.–2. helmikuuta. Lakko pysäyttää muun muassa Saarioisten tehtaiden tuotannon ja logistiikan kahdeksi päiväksi.AvaaPäiväkodit, koulut ja terveydenhuoltoPääkaupunkiseudulla suurin osa päiväkodeista, perhepäivähoidoista ja ryhmäperhepäiväkodeista on suljettuna keskiviikkona ja torstaina. Lakko koskee kaikkia yksityisiä ja julkisia yksiköitä Helsingissä, Espoossa, Vantaalla ja Kauniaisissa. Myös puistotoiminta pysähtyy.Lakko koskee työvuoroja, jotka alkavat keskiviikon 31.1. kello 6 ja torstain 1.2. kello 21 välisenä aikana. Lakossa ovat mukana lastenhoitajat, osa varhaiskasvatuksen opettajista ja perhepäivähoitajat.Lopullinen henkilöstötilanne ja avoinna olevat päiväkodit selviävät vasta lakkoaamuna.Kerro Ylelle, miten järjestät lapsesi päivähoidon lakon aikanaLakoissa ovat mukana sosiaali-, terveys- ja kasvatusalan ammattijärjestö Tehy, lähi- ja perushoitajaliitto SuPer, julkisten ja hyvinvointialojen liitto JHL ja sosiaalialan korkeakoulutettujan ammattijärjestö Talentia.Tehy ja SuPer rajaavat lakon ulkopuolelle vain viranhaltijat. JHL:n mukaan lakko ei koske heidän osaltaan kotona tehtävää perhepäivähoitoa, ryhmäperhepäivähoitoa, ryhmäperhepäiväkoteja ja yksityistä perhepäivähoitoa.Myös Opetusalan ammattiliitto OAJ ja ammattiliitto Jyty ilmoittivat päivän mittaisesta lakosta pääkaupunkiseudun varhaiskasvatuksessa 31. tammikuuta. Jytyn lakko koskee myös perhepäivähoitoa ja puistotoimintaa.Korkeakoulutettujen keskusjärjestö Akava ilmoitti, että se järjestää ulosmarssin pääkaupunkiseudulla, Turussa ja Tampereella 6. helmikuuta kello 14–16. Marssiin osallistuvat lukuisat sote-työntekijät, insinöörit ja lääkärit.Ulosmarssit eivät koske virkasuhteisia työntekijöitä, kuten opettajia ja poliiseja. Näin ollen Akavan suurin jäsenliitto OAJ ei osallistu ulosmarssiin.AvaaPostiPostin työntekijät eivät tee työvuoroja aikavälillä 1. helmikuuta kello 0.00–2. helmikuuta kello 18. Tämä koskee noin 10 000 työntekijää.Lakon aikana kirjeposti, pakettilajittelu ja logistiikka seisoo. Tämä aiheuttaa muutamien päivien viiveitä lähetysten kulkuun. Posti neuvoo seuraamaan pakettien kulkua OmaPostissa.Postin yritysasiakkaat voivat lähettää lähetyksiä Postille normaalisti.Posti- ja logistiikka-alan unioni PAU kertoi, että lakon ulkopuolelle on rajattu terveyteen ja turvallisuuteen liittyvät työt.AvaaKuljetukset, logistiikka ja huoltoAuto- ja kuljetusalan työntekijäliitto AKT:n lakko kestää torstain ja perjantain, tosin linja-autoalan ja matkahuoltoalan osalta vain perjantain.Lakossa ovat mukana liki kaikki toimialat eli kuorma-autoala, linja-autoala, matkahuoltoala, kaupan automiehet, säiliöauto- ja öljytuoteala, matkatoimistoala, terminaalitoiminta, huolinta-ala, huoltokorjaamot, AKT:n Viking Linen työntekijät ja ahtausliikkeiden toimihenkilöt sekä ahtausala.Myös toimihenkilöliitto Erto ilmoitti lakosta autoliikenne-, huolinta- ja sosiaalialalle 1.–2. helmikuuta.AvaaRakennustyömaat, sähköt ja muu teollisuusMoni Suomen isoista teollisuusyrityksistä pysäyttää toimintansa osittain tai kokonaan torstaina ja perjantaina. Myös rakennustyömaat hiljenevät etenkin pääkaupunkiseudulla.Rakennusliiton työntekijöiden osalta hätätyö, LVI-huolto ja tienhoito jatkuvat, mutta muutoin lakon piirissä ovat kaikkien sopimusalojen työt Helsingissä, Espoossa ja Vantaalla.Rakennustyömaiden sähkötyöt sekä matkapuhelin- ja tietoliikenneverkkotyöt pysähtyvät JHL:n ja Sähköliiton työtaistelun vuoksi. Mukana on lukuisia yhtiöitä, jotka vastaavat sähköverkkojen rakentamisesta ja kunnossapidosta. Sähkön ja lämmön tuotanto ja jakelu sekä raideliikenteessä tehtävät työt ovat lakon ulkopuolella.Ammattiliitto Pron lakko laajenee koskemaan Digitaa, ICT-alaa, rahoitusalaa, vakuutusalaa sekä tiettyjä kiinteistöalan työpaikkoja. Näissä työnseisaus on 1. helmikuuta.Useat Stora Enson, UPM:n ja Huhtamäen tehtaat pysähtyvät tai vähentävät toimintaansa paperiliiton lakon ajaksi. Lakot alkavat torstain 1. helmikuuta aamuvuoroista ja päättyvät 3. helmikuuta aamuvuoroihin. Vaikutuksia on ainakin Imatralla, Oulussa, Varkaudessa, Kymissä, Pietarsaaressa ja Raumalla.Myös ruudin valmistus voi pysähtyä. Lakon piirissä on 1. ja 2. helmikuuta myös neljä ammusvalmistaja Nammon tehdasta.Kemianteollisuudessa lakko vaikuttaa ainakin Porvoon Kilpilahden ja Kokkolan teollisuusalueisiin.Lakko vaikuttaa useisiin kaivoksiin ja jalostamoihin esimerkiksi Kittilässä, Sodankylässä, Naantalissa, Kemissä, Torniossa, Raahessa, Sotkamossa ja Siilinjärvellä. Ainakin Nesteen Porvoon jalostamo jatkaa toimintaansa työtaistelusta huolimatta, vaikka on lakon piirissä.AvaaTyötaistelujen ulkopuolelle kaikilla ammattialoilla jäävät ne tehtävät, joiden tekemättä jättäminen aiheuttaisi vaaraa ihmisten hengelle, terveydelle tai omaisuudelle. 

</article>
<article name="Analyysi: Yksi asia ratkaisi sen, että toisella kierroksella ovat Stubb ja Haavisto eikä Halla-aho" href="https://yle.fi/a/74-20071715">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Alexander Stubb ja Pekka Haavisto etenevät presidentinvaalin toiselle kierrokselle.Viinilasit täyttyivät Pikku-Finlandiassa sitä mukaa kun tuloksia päivittyi näytöille. Kokoomuksen presidenttiehdokas Alexander Stubb oli silminnähden helpottunut, mutta pidätteli liikaa riemua kuullessaan ensimmäiset uutiset vaalin tuloksesta.Kello 21.30 Stubb oli keräämässä noin 27 prosenttia äänistä.Vastaansa hän saa odotetusti valitsijayhdistyksen Pekka Haaviston (vihr.), joka oli keräämässä reilu 25 prosenttia äänistä.– Meidän täytyy olla tästä demokratiasta äärimmäisen ylpeitä, Stubb sanoi ja laski osallistuneensa kampanjan aikana 45 paneeliin.Toisella kierroksella toisensa kohtaa kaksi entistä ulkoministeriä, joita on koeteltu politiikan syvissä vesissä. Stubb ja Haavisto pitivät piikkipaikkaa mielipidemittauksissa kisan alusta saakka.Aivan viime viikkoina perussuomalaisten Jussi Halla-ahon rivakka nousu toi kisaan uutta jännitystä, mutta hän jäi selvästi kärkikaksikon taakse. Sen verran vauhdikasta nousu kuitenkin oli, että kokoomuksen valvojaisissa muutama myönsi ehtineensä jo huolestua.Halla-aho onnistui erottumaan perussuomalaisille läheisillä yksittäisillä aiheilla, jotka nousivat otsikoihin. Näitä olivat niin tutkintapyynnön tekeminen fasistinimittelystä, vaatimus Ylen rahoituksen rajusta leikkaamisesta ja väite poliittisesta vinoumasta kuin ehdotus kansanedustajien suomalaisesta syntyperästäkin.Halla-ahon nousu herätti jonkin verran keskustelua taktisesta äänestämisestä eli siitä, äänestäisivätkö ihmiset suoraan suosituimpia ehdokkaita saadakseen heidät varmasti toiselle kierrokselle. Tämä olisi vienyt ääniä esimerkiksi Jutta Urpilaiselta (sd.), Li Anderssonilta (vas.) ja Olli Rehniltäkin (kesk.).Tuloksen perusteella näin saattaakin käyneen, sillä Urpilaisen ja Anderssonin kannatus jäi vaisuksi.Vaaleja edeltävällä viikolla varsinkin Urpilainen, Rehn ja Andersson ärhäköityivät vaalitenteissä, mutta rutistus alkoi heidän kannaltaan aivan liian myöhään.Haaviston ennakkosuosikin asema suli jo aiemminMikä sitten ratkaisi sen, että kokoomuksen Alexander Stubb ja valitsijayhdistyksen Pekka Haavisto (vihr.) pääsivät vaalien toiselle kierrokselle?Sekä Haavisto että Stubb erottuivat joukosta ulkopolitiikan kokemuksellaan. Entisinä ulkoministereinä he pystyivät vastaamaan kysymyksiin kokemuksella ja luettelemaan uskottavasti kansainvälisiä kontaktejaan.Stubb ja Haavisto ovat olleet syksystä saakka gallupien kärkipari. Vielä lokakuussa Haavisto olisi mielipidemittausten mukaan voittanut, mutta marraskuussa paikat vaihtuivat ja Stubb on siitä asti pidellyt piikkipaikkaa.Pekka Haavisto oli vaalitenteissä rauhallinen ja asioita avaava, eikä juuri lainkaan haastanut muita ehdokkaita. Oliko viilipyttymäinen esiintyminen taktikointia vai painoiko ennakkosuosikin aseman sulaminen – sen yksin Haavisto itse tietää.Vaalien ensimmäisen kierroksen kannatus on Haavistolle joka tapauksessa helpotus.Stubb esiintyi vaaliväittelyissä selkeästi. Viimeisellä viikolla vaalitenttejä oli hengästyttävä määrä, mutta siitä huolimatta Stubb onnistui tuomaan esiin useimmiten jotakin uutta. Hän ehdotti niin Naton huippukokouksen tavoittelemista Suomeen kuin piti esillä ehdotustaan 5 000 sotilaan ammattireservistä.Stubb joutuu yhä tasapainottelemaan kokemuksensa esittelyn ja vaatimattomuuden välillä.Illasta toiseen vaalien yhdeksän ehdokasta antoivat kaikkensa, kertoivat vitsejä ruotsiksi, osallistuivat lasten pistokokeisiin ja puhuivat tunteistaan.Stubbin ja Haaviston kanttia koetellaan vielä kaksi viikkoa. Virheisiin ei kummallakaan ole varaa.





Näin Stubb ja Haavisto ennakoivat toisen kierroksen keskusteluja:Näin Stubb ja Haavisto ennakoivat toisen kierroksen keskusteluja.Lue lisää Ylen juttuja presidentinvaaleista.
</article>
<article name="Yllättikö? Kartta näyttää, kuinka sinun kotikuntasi äänesti" href="https://yle.fi/a/74-20069982">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Suomalaiset sen ratkaisivat: sunnuntai-iltana varmistui, että presidentinvaalien toisella kierroksella presidenttiydestä kamppailevat ehdokkaat Alexander Stubb (kok.) ja valitsijayhdistyksen Pekka Haavisto (vihr.).Äänestysdata paljastaa monia mielenkiintoisia asioita. Yksi niistä on se, kuinka Suomen eri kolkat ryhmittyivät ehdokkaiden taakse eri tavalla.Pureskelimme monimutkaisen datan yksinkertaiseen karttamuotoon. Alla olevasta interaktiivisesta karttavisualisoinnista voit vapaasti tarkastella, kuinka esimerkiksi juuri sinun kotikunnassasi äänestettiin.
Toteutus vaatii toimiakseen JavaScriptin.
Näissä kunnissa äänestysprosentti oli korkeinVilkkaimmin äänestäjät kävivät Luodossa. Lähes yhtä suurta innostus oli myös Kauniaisissa.Näissä kunnissa äänestysprosentti oli yli 80 %:Luoto 88,8
Kauniainen 87,5
Pedersöre, 85,8
Rusko 82,1
Inkoo 81,5
Pirkkala 81,3
Kustavi 81,0
Masku 80,8
Kruunupyy 80,6
Taipalsaari 80,6
Kaarina 80,5
Naantali 80,5
Lieto 80,4
Vesilahti 80,3
Mustasaari 80,2
Korsnäs 80,1Juttua päivitetty 29.1. kello 8.55: Kartan data päivitetty tuoreimpaan, 100 prosenttia äänistä sisältäneeseen versioon.
</article>
<article name="Kauhuelokuva ajoi lapsen kuukausien psykiatriseen hoito­suh­teeseen – nämä elokuvat trauma­ti­soivat suomalaisia" href="https://yle.fi/a/74-20070055">
”Tuntui, että kukaan perheestäni ei ymmärtänyt sitä kauhua, missä päivittäin elin.”Näin kertoo Poltergeist-elokuvan (1982) noin 12-vuotiaana nähnyt nainen Ylelle.Pelko yltyi niin kovaksi kauhuelokuvan takia, että tyttö kääntyi useaksi vuodeksi uskoon.”Supisin kuuman peiton alla isä meidän -rukouksia kuin mantraa.”Kysyimme joulukuussa Yleisradion Kulttuuricocktailin lukijoilta heidän voimallisimpia elokuvatraumojaan. Saimme yli 500 toinen toistaan kauhistuttavampaa kokemusta. Vastauksissa mainittiin yli 200 elokuvaa.Yksi oli ylitse muiden.Olin varma pirun kaappaavan minut.Manaajan nähnytWilliam Friedkinin kauhuelokuva Manaaja (1973) traumatisoi lähes kymmenesosan kyselyyn vastanneista. Mikään muu elokuva ei toistunut yhtä usein vastauksissa.Myöhemmin jutussa käydään läpi myös esimerkkejä uudemmista elokuvista.Avaa kuvien katselu”Yksi kauheimmista”, ”tuli uniin” ja ”yliluonnollisen pelottava”, vastauksissa kuvaillaan Manaaja-elokuvaa (1973). Elokuvassa nuori jesuiittapappi koettaa manata demonin pois 12-vuotiaasta lapsesta. Kuva: Universal History Archive/Shutterstock/All Over PressSuurin osa näki elokuvan alle 15-vuotiaana. Monessa kokemuksessa toistui kertomus elokuvan katsomisesta vanhemmilta salaa.En yli vuoteen uskaltanut nukkua, vaan olin varma pirun kaappaavan minut. Pelko oli niin voimakas, että perheeni pelkäsi minun sekoavan täysin. Makasin äidin sängyn vieressä lattialla Raamattu rinnan päällä. Vieläkin puistattaa.Nainen, 54, elokuvan nähdessään 12Toiselle vastaajalle kauhu ”menetti teränsä” vasta kahden vuoden kuluttua.Yksin kotona oleminen pelotti niin, että juoksin usein vähissä vaatteissa ulos. Nyt tätä kirjoittaessani minun piti käydä laittamassa huoneeseen lisää valoa, koska asian ajatteleminen toi pelon pintaan!Nainen, 34, elokuvan nähdessään 12Manaaja on ollut traumaattinen elämänkokemus monille ikäluokille. 26-vuotias vastaaja kertoi katsoneensa elokuvan vanhempiensa seurassa lapsena kauhusta jäykkänä.Pelkäsin 12-vuotiaaksi kasvamista, koska silloin elokuvan tyttö muuttui riivatuksi.Nainen, 26, elokuvan nähdessään 7Japanilainen kauhu ajoi poliklinikalleKyselyyn vastanneita pelottivat klassikot.Nämä elokuvat toistuivat eniten vastauksissa1. Manaaja (1973)2. Uinu, uinu lemmikkini (1989)3. Tappajahai (1975)4. Hohto (1980), Ring (1998) (yhtä monta vastausta)5. Psyko (1960), Kauna (2004) (yhtä monta vastausta)Suurin osa eniten pelkoa aiheuttaneista elokuvista on yhdysvaltalaisia ja tehty ennen 90-lukua, mutta mukana on kaksi japanilaistaustaista uudempaa elokuvaa: Ring ja Kauna.Molemmat elokuvat pohjaavat japanilaiseen onryō-mytologiaan, jossa kostonhimoiset, usein naispuoliset kummitukset palaavat elävien maailmaan. Kummastakin elokuvasta on olemassa japanilainen ja yhdysvaltalainen versio.Vieläkin vedän kylppärin oven perästä kiinni, jotta viemäristä ei tule Ringin tyttö.Nainen, 39, elokuvan nähdessään 1832-vuotias nainen kertoo olevansa hyvä esimerkki ihmisestä, jonka ei pitäisi katsoa kauhuelokuvia.Kaunan nähtyäni valvoin koko yön selkä seinää vasten. Pelkäsin ja säikyin kaikkea. Luottamukseni todellisuuden ennustettavuuteen horjahti. Viikon sinnittelin ennen kuin kerroin vanhemmilleni. Kävin puolen vuoden ajan nuorisopsykiatrisella poliklinikalla juttelemassa. Nukuin valot päällä monta vuotta.Nainen 32, elokuvan nähdessään 14Avaa kuvien katseluKayako Saeki (Takako Fuji) on Kauna-elokuvien kostonhimoinen haamu. Elokuvat järkyttivät monia vastaajia. Kuva: Columbia/Kobal/Shutterstock/All Over PressYleisradio on nähnyt kertojan potilasasiakirjat ja todennut tapahtumien kulun.Nykyään hän ei enää kiusaa itseään katsomalla painostavia elokuvia. ”Harry Potter vitosen jätin kesken.”Nainen työskentelee nyt muusikkona, ja hän on ollut esimerkiksi yhden kotimaisen kauhuelokuvan työryhmässä. Sen hän uskalsi katsoa elokuvateatterissa.Tappajahai vei järviuinneista ilonUseampi Steven Spielbergin Tappajahain (1975) nähnyt kertoo, että vesistöt aiheuttavat yhä pelkoa.Uiminen meressä, tai oikeastaan missä tahansa muualla kuin uima-altaassa vaatii suuria ponnistuksia. Kirkas vesi, eli jos pohja näkyy, helpottaa.Mies, 40, elokuvan nähdessään 7Avaa kuvien katseluSteven Spielbergin Tappajahai (1975) oli ilmestyessään maailman tuottoisin elokuva. Useampi suomalainen kertoo että järvissä uiminen hirvittää elokuvan katsomisen jälkeen. Kuva: World History Archive / Alamy/All Over PressYksi vastaaja kertoi kääntyneensä rentoutumiskasettien puoleen nähtyään Poltergeist-elokuvan (1982).Vedin aina peloissani peiton pään yli, ja hikoilin sitten hengitykseni lämmittämässä peittoluolassa kunnes nukahdin. Kuuntelin usein nukkumaan mennessä sen ajan rentoutumis-c-kasetteja koska yritin peittää kaikki mahdolliset huoneen ja talon äänet ja rapsahdukset etten mennyt täysin paniikkiin. Nainen, 42, elokuvan nähdessään 12Hanskapäinen pingviini kauhistuttiJoillekin elokuvat aiheuttivat poikkeuksellisen voimakkaan tunnemyrskyn, vaikka kyseessä ei olisikaan ollut kauhuteos.75-vuotias mies kertoo, ettei kykene enää katsomaan musikaaliklassikko West Side Storya (1961).Joudun tunnekuohun valtaan ja alan itkemään.Mies, 75, elokuvan nähdessään 13Parissakin vastauksessa trauman oli aloittanut brittiläinen Wallace & Gromit -lastenelokuva tai -lyhytelokuva.Hanskapäinen pingviini oli niin pelottava, etten uskaltanut kulkea yöllä kotona neljään vuoteen ajattelematta ja pelkäämättä pingviiniä. Säikähdin hirveästi joka kerta kun näin DVD:n kaupassa.Nainen, 22, lyhytelokuvan nähdessään 7Myöhemmin asia on naurattanut kertojaa.Avaa kuvien katseluFeathers McGraw -pingviini ja Wallace. Vahahahmot esiintyvät Wallace ja Gromit: Väärät housut -lyhytelokuvassa (1994). Kuva: imago/United Archives/ All Over PressYksi vastaaja muistelee romanttisen draamaelokuvan William Shakespearen Romeon ja Julian (1996) näkemistä teini-ikäisenä näin:Menin lopusta niin hysteeriseksi, että vartijan piti kantaa minut ulos ennen seuraavan elokuvan alkua, koska en voinut kävellä. Itkin vielä kotona niin hysteerisesti että äiti luuli jonkun oikeasti kuolleen. En voinut vuosiin edes selittää kenellekään, miten loppu menee ilman että aloitin holtittoman itkun.Nainen, 42, elokuvan nähdessään 15Nainen kävi katsomassa elokuvan lopulta kolme kertaa teatterissa. Suuri tunnereaktio vain oli samanaikaisesti niin hirveä ja ihana.Avaa kuvien katseluJulia (Claire Danes) ja Romeo (Leonardo DiCaprio) William Shakespearen Romeo ja Julia -elokuvassa. Kuva: Photo 12 / Alamy/All Over PressLue Yle Kulttuuricocktailin aiempi kyselyjuttu: ”Pelatessa tajusin, että elämäni on lahja” – suomalaiset kertovat, miten valtavan tärkeitä videopelit ovat
</article>
<article name="Syytetyn sarja­tu­ho­polt­tajan kännykästä löytyi muistio tulipalojen plussa­puolista" href="https://yle.fi/a/74-20071809">
Pirkanmaan käräjäoikeus jatkoi maanantaina laajan tuhopolttojen sarjan käsittelyä. 1990-luvulla syntynyttä nuorta tamperelaista miestä syytetään 21 rikoksesta.Syyttäjällä on todisteina esimerkiksi televalvontatietoja, bensakuitteja, valokuvia sekä jälkiä palopaikalta. Syytetyllä oli bensakanisteri samana iltana, kun hän jäi kiinni.Syytetylle vaaditaan ainakin kuuden vuoden vankeusrangaistusta. Hän kiistää kaikki syytteet.– Kiistän syyllistyneeni yhtään mihinkään ellei pyöräileminen ole laitonta, hän kertoi poliisille kuulustelussa.Tuhansia työtunteja meni hukkaanOikeudessa kuultiin maanantaina useita tuhotöiden asianomistajia. Yksi heistä kertoi vapaa-ajan talon pystyttämisestä. Rakennus paloi ennen valmistumista, asianomistajan mukaan se oli viittä vaille valmis.– Rakentamiseen on mennyt tuhansia tunteja. Se on tehty hartiapankkihommina, mies arvioi.Asianomistaja kertoi, että materiaaleja on ostettu silloin, kun on ollut mahdollista. Sen takia rakentaminen kesti kauan.– Emme ole mikään rikas perhe.Tulipalo on ottanut koville.– En ole uskaltanut käydä siellä. En tiedä, kestänkö nähdä sen.Muutkin asianomistajat kertoivat oikeudessa, miten tärkeitä asumattomilta näyttäneet vanhat rakennukset olivat heille rahallisesti ja tunnearvoltaan. Osa niistä toimi mökkeinä, yksi taloista oli peritty suvussa 1800-luvulta asti.– Talo oli 170 vuotta, ja se oli säilynyt hyvänä. Polttajalle se ei ole minkään arvoinen, yksi asianomistaja sanoi.Kännykästä löytyi lista tulipalojen plussistaSyytetyn kännykästä löytyi myös erikoinen muistio, jossa on plussia allekkain. Plussien mukaan ”palokunta sai harjoitusta, omistaja säästi purkukustannukset, omistaja saa rahaa vakuutuksestaja omistajalla menee kiinteistöveroa vähemmän”. Yhdessä plussassa arvioidaan, että palon jälkeen ilkivalta vähenee.– Tässä on etsitty syitä, miksi tulipaloja kannattaa sytytellä, aluesyyttäjä Siina Simola sanoo.Avaa kuvien katseluEsitutkinta-aineistossa on syytetyn kännykästä löytynyt muistio, jossa listataan tulipalojen hyötyjä. Kuva: poliisin esitutkinta-aineisto.  Kuva: Anu Leena Hankaniemi / Yle, editointi Matias Väänänen / YleSyytetyn mukaan hän oli vain pohtinut, mitä lähellä olevista tulipaloista voi seurata. Hänen mukaansa alueen rakennusten arvo voi nousta ja turvallisuus parantua, jos purkukuntoisia rakennuksia ei ole.Syytetty selvitti velkojen vanhentumistaSyytetty oli myös selvitellyt, milloin rikosvelka vanhenee. Hän oli syyttäjän mukaan myös etsinyt tietoa, toimitetaanko Suomeen liekinheittäjädroonia.Syytetty kävi hämmästyttävän usein hakemassa muutamia litroja 95-oktaanista bensaa eri puolelta Tamperetta huoltoasemilta. Syyttäjän mukaan syytetty liikkui palopaikoilla moottoripyörällä, pyörällä ja ainakin kahdella eri autolla. Syytetyn autot olivat dieselkäyttöisiä, ja moottoripyörään käytettiin syyttäjän mukaan 98-oktaanista.Syytetyn mukaan hän tankkasi joskus moottoripyörään 95-bensaa. Puolustuksen mukaan syytetty haki bensaa auton vanteiden puhdistamiseksi.Breitensteinin huvila paloi Tampereella viime toukokuussa. Savua levisi laajalle alueelle Santalahdesta itään.Seurasi tarkkaan uutisointiaEnsimmäiset epäillyt tuhotyöt tehtiin jo edellisen vuoden syksyllä, mutta tapausten määrä kiihtyi viime vuoden keväällä. Esimerkiksi Tampereen keskustan lähellä Hipposkylässä paloi kaksi puista asumatonta kerrostaloa.Syytetyn kännykästä löytyi koostesivusto esimerkiksi tästä Hipposkylän palosta. Syytetyllä oli kuvakaappauksia esimerkiksi Ylen teksti-tv:n sivusta, tulipalouutisia monesta eri mediasta ja vielä valokuva Aamulehden printistä. Syytetyltä löytyi myös useita kuvakaappauksia Tilannehuoneessa olevista hälytyksistä.Syytetty seurasi tarkkaan esimerkiksi Aamulehden ja Ylen uutisointia.– Hän oli kiinnostunut siitä, missä palaa, syyttäjä havainnollistaa valokuvilla.Kuvia tuntemattomista autiotaloistaYhteen valokuvaan syytetty on kirjoittanut kellonaikoja, milloin hälytys tuli ja milloin uutiset.– Hän on kirjoittanut 15.10 on, onko se tulipalon sytyttämisaika? syyttäjä kysyy.Kännykästä löytyi myös lukuisia kuvia tuntemattomista autiotaloista. Syyttäjän mukaan ne saattoivat olla tulevia kohteita.Puolustus kiistää kulujaPuolustuksen mukaan paloista ei tullut taloudellista haittaa ainakaan osalle kohteista, sillä talot haluttiin purkaa huonokuntoisina.Puolustus kiistää useita kustannuksia ja vaatimuksia, joita syytetyistä tuhotöistä on kertynyt.Oikeudenkäynti jatkuu keskiviikkona syytetyn ja todistajien kuulemisella. Silloin kuullaan myös loppulausunnot.
</article>
<article name="Nuorten olympia­kilpailu oli Minja Korhosen ylivoimaa: ”Aika rauhassahan siinä sai hiihtää”" href="https://yle.fi/a/74-20071868">
Yhdistetyn suomalaiskomeetta Minja Korhonen saavutti maanantaina suvereeniin tyyliin arvokisakultaa Ganwonissa, Etelä-Koreassa järjestettävissä nuorten talviolympialaisissa.Korhosen vire oli Pyeongchangin olympiamaisemissa kohdallaan niin normaalimäessä kuin hiihtoladulla. Mäkikierroksen pisin hyppy 103,5 metriä takasi Korhoselle turvallisen kärkipaikan hiihtobaanalle, ja neljän kilometrin matkalla siilinjärveläinen venytti eron Slovenian hopeamitalistiin Teja Paveciin liki 50 sekuntiin.– Mäessä sain tosi hyvän hypyn, ja luottavaisella fiiliksellä pääsi lähtemään hiihto-osuudelle. Siinä pääsi oman rennon hiihdon hiihtämään ja aika rauhassahan siinä sai sinänsä hiihtää, ei tarvinnut hirveästi takaa tulevista murehtia. Tosi hieno kisapäivä tänään, Korhonen iloitsi Olympiakomitean tiedotteessa.Korhosen kultamitali oli odotettavissa, sillä 16-vuotias savolainen on noussut tällä kaudella naisten maailmancupin kärkikahinoihin. Korhonen kipusi joulukuun puolivälissä Ramsaussa ensimmäistä kertaa maailmancupin palkintokorokkeelle olemalla kolmas.Maailmancupissa Korhosen tavoin kilpaillut Heta Hirvonen taipui maanantain olympiakilpailussa karvaasti neljännelle sijalle, kun Slovenian Tia Malovrh nousi hiihdossa pronssimitaliin kiinni.Korhosella ja 15-vuotiaalla Hirvosella on edessään pidempi tauko maailmancupin ympyröistä, sillä ensi viikolla Slovenian Planicassa järjestetään hiihtolajien nuorten MM-kilpailut. Pyeongchangissa ohjelmassa on vielä keskiviikon sekajoukkuekilpailu.Karppelin kiri pronssillePyeongchangissa juhlittiin maanantaina myös suomalaista maastohiihtomitalia, kun Nelli-Lotta Karppelin ylsi pronssille naisten vapaan hiihtotavan sprinttikilpailussa. Limingasta kotoisin oleva Karppelin taipui loppukirissä ruotsalaisvoittajalle Elsa Tänglanderille vain vajaalla puolella sekunnilla.– Oli tosi kiva hiihtää täällä: oli sellainen rata, joka sopi minulle. Siinä oli pitkä työpätkä ja (rata) oli aika pitkä sprintiksi, 17-vuotias Karppelin kertasi.Suomen joukkue on saavuttanut Etelä-Korean kisoista yhteensä neljä mitalia (kulta ja kolme pronssia).
</article>
<article name="Hallinto-oikeus kumosi Helsingin poliisin päätökset kieltää Elokapinan rahan­ke­räykset" href="https://yle.fi/a/74-20071853">
Ympäristöliike Elokapinan aktivistit ovat voittaneet Helsingin poliisin hallinto-oikeudessa kiistassa rahankeräyksistä.Helsingin poliisi oli kieltänyt kaksi pienkeräystä, joilla oli tarkoitus kerätä rahaa Elokapinan aktivistien oikeudenkäyntikuluihin. Poliisi vetosi rahankeräyslain kohtaan, jonka mukaan keräystä ei saa järjestää selvästi yleistä järjestystä tai turvallisuutta vaarantavan tai lainvastaisen toiminnan rahoittamiseksi.Hallinto-oikeus katsoi, että keräysten ensisijainen tarkoitus oli kerätä rahaa yksityishenkilöiden oikeudenkäyntikuluihin, ei Elokapina-liikkeen toimintaan. Näin ollen se kumosi poliisin päätökset.
</article>
<article name="Histo­rial­linen hetki: Suomessa tehtiin aamulla tuuli­voi­maen­nätys" href="https://yle.fi/a/74-20071820">
Kantaverkkoyhtiö Fingrid kertoi aamulla historiallisesta hetkestä: tuulivoima saavutti maanantaina klo 7.14 ensimmäistä kertaa yli 6 000 megawatin tehon.Ennätysmäärää eli 6070 megawatin tehoa tuli tosin vain hetken. Klo 7-8 välisen tunnin keskiarvo oli silti kova eli 5940 megawattia.– Kyllä, ennätys tuli. Koko maassa tuulee nyt aika kovaa ja se on saatu hyvin käyttöön. Enää eivät ole vaivanneet jäätymisongelmat kuin vielä viikonloppuna, sanoo valvomopäällikkö Arto Pahkin Fingridiltä.Tuulivoima on ylittänyt aamupäivällä selvästi ydinvoiman tuotannon, joka on ollut noin 4370 megawattia.Suomessa on myös tuotettu sähköä selvästi enemmän kuin kulutetaan. Esimerkiksi klo 10.23 Suomen kulutus oli noin 11 800 megawattia ja tuotanto runsaat 13 000 megawattia.Sähköä on viety naapurimaihin kuten Viroon, mutta olisi viety enemmänkin. Virossa sähkön hinta on nimittäin nyt selvästi korkeampi kuin Suomessa. Se olisi alhaisempi, jos vikaantunut sähkökaapeli Estlink 2:n olisi käytössä.– Onhan se harmi, kun eurooppalaisessa sähkömarkkinassa ollaan. Saataisi vietyä sähköä sinne missä se on kalleinta ja tasattua näin hintapiikkejä. Estlink 2:n vikaantumisen takia vientimahdollisuudesta puuttuu 650 megawattia Viron suuntaan, sanoo Pahkin.Maanantain ennätystuotannosta huolimatta uusiakin tuotantoennätyksiä voi vielä tulla. Suomen Tuulivoimayhdistyksen mukaan Suomessa on nyt 1601 tuulivoimalaa, joiden yhteenlaskettu teho on 6 946 megawattia (MW).
</article>
<article name="Grafiikka näyttää, miksi Haaviston nousu kakkossijalta presidentiksi olisi histo­rial­linen" href="https://yle.fi/a/74-20071779">



</article>
<article name="Tulevan presidentin puoliso on ensimmäistä kertaa ulko­maa­lais­taus­tainen" href="https://yle.fi/a/74-20071782">
Suomen seuraavan presidentin puoliso on ensimmäistä kertaa ulkomaalaistaustainen.Toiselle kierrokselle nousseiden kokoomuksen ehdokkaan Alexander Stubbin sekä kansalaisliikkeen ja vihreiden tukeman Pekka Haaviston puolisot ovat molemmat syntyneet ulkomailla.Stubbin puoliso Suzanne Innes-Stubb on englantilainen. Hän on syntynyt Solihullissa. Haaviston puoliso Antonio Flores on ecuadorilainen. Hän on syntynyt Esmeraldasissa.Puolisoilla voi olla merkitystä toisella kierroksellaToisen kierroksen äänestyspäätöksissä myös puolisot voivat olla ratkaisevassa roolissa, pohdittiin illan vaalilähetyksessä.Puolisolla ei ole lakiin kirjoitettua virallista roolia, mutta hänellä on paljon edustustehtäviä. Molempien kärkiehdokkaiden puolisot ovat todenneet pohtineensa, millaisen roolin ottaisivat tulevassa asemassaan valtionjohtajan rinnalla ja maan ykköspuolisona.– Osalla voi nousta harkintaan, voiko puolisona olla homoseksuaali. Voiko presidenttipari olla homopari heteroparin sijaan. Tämä ei ollut kampanjoinnin keskiössä, mutta tätäkin asiaa saattaa moni äänestäjä miettiä, totesi Ylen politiikka- ja yhteiskuntatoimituksen päällikkö Paula Pokkinen.Toisaalta Pokkinen katsoo, että Haaviston etuna saatetaan pitää myös sitä, että hän uskaltaa olla oma itsensä. Se voi olla myös etu Suomen maakuvalle joissakin asioissa.Vaalikampanjoinnin uskotaan kuitenkin säilyvän maltillisina ja kaikkia osapuolia kunnioittavana myös toisella kierroksella.Molemmat pitäisivät esillä perheiden asioitaEnnen vaaleja Suzanne Innes-Stubb toivoi, että hän voisi presidentin puolisona näyttää, kuinka paljon Suomi hänelle merkitsee.Erityisesti hän haluaisi puolisona edistää perheiden hyvinvointia, ehkäistä syrjäytymistä ja tuoda ihmisiä yhteen musiikin ja urheilun avulla.– Lisäksi haluaisin osallistua lähisuhdeväkivallan vastaiseen työhön, Innes-Stubb sanoi.Antonio Flores puolestaan kertoi ennen vaaleja haluavansa presidentin puolisona edistää lasten ja nuorten asiaa.– Suomessa on paljon apua tarvitsevia lapsia ja nuoria. On tärkeää, että lapset saavat koulutusta, heillä on koti ja rakkautta, Flores totesi.
</article>
<article name="Vaalien tulos kertoo ainakin neljästä ilmiöstä" href="https://yle.fi/a/74-20071725">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Presidentinvaalien ensimmäinen kierros päättyi ennakko-odotusten mukaisesti. Gallupkyselyiden kärjessä keikkuneet kokoomuksen ehdokas Alexander Stubb ja valitsijayhdistyksen ehdokas, vihreiden Pekka Haavisto jatkavat rinta rinnan vaalien toiselle kierrokselle. Heistä toinen saa täyttääkseen kaksi kautta istuneen tasavallan presidentti Sauli Niinistön saappaat.Vaikka vaalien ensimmäisen kierroksen lopputulos ei tuonut merkittäviä yllätyksiä, vaalitulos kertoo kuitenkin ainakin neljästä asiasta.1. Äänet keskittyvät kärkiehdokkaillePresidentinvaaleissa gallupkyselyt ovat yleensä pitäneet hyvin kutinsa. Vaaliasetelma muotoutui jo varsin varhaisessa vaiheessa kahden kamppailuksi.Ilmiö ruokkii itseään. Puhutaan niin sanotusta voittajan vankkurit -ilmiöstä, jossa kannatusmittaukset ohjaavat äänestäjien käyttäytymistä.Ylen kannatuskyselyissä Stubb ja Haavisto ovat pitäneet lokakuusta alkaen tiukasti kiinni kärkipaikoista.Lokakuussa Stubbia kannatti kantansa ilmoittaneista 22 prosenttia ja Haavistoa 29 prosenttia. Sittemmin Stubb paahtoi Haaviston ohi. Tuoreimmassa kannatuskyselyssä Stubbin kannatus oli 27 prosenttia ja Haaviston 23 prosenttia.Vaaleissa Haavisto keräsi Ylen kyselyä kovemman kannatuksen.











Ainoastaan perussuomalaisten Jussi Halla-aho onnistui viime metreillä kirimään kärkeä kiinni. Halla-ahon kannatus nousi lokakuun kahdeksasta prosentista tuoreimman kannatusmittauksen 18 prosenttiin. Noste ei kuitenkaan riittänyt siivittämään Halla-ahoa kisassa toiselle kierrokselle.Presidentinvaaleissa tulos oli kuitenkin perussuomalaisille puolueen historian paras.





2. Taktinen äänestäminenTiiviisti äänten keskittymiseen kytkeytyvä ilmiö on niin sanottu taktinen äänestäminen. Ilmiö on varmasti heijastunut presidentinvaalien tulokseen.Taktikointia voidaan käyttää siten, että omaa ääntä ei anneta ensisijaiselle ehdokkaalle vaan jollekin kärkiehdokkaista. Tavoitteena on estää jonkin tietyn ehdokkaan pääsy toiselle kierrokselle. Asiantuntijat ovat painottaneet, että taktisessa äänestämisessä ei ole mitään väärää, vaan oikeus äänestää myös jotakin vastaan kuuluu demokratiaan.Voimakkaimmin tämä näkyy vasemmiston kannattajien järjestäytymisestä Haaviston taakse. Haaviston taakse asettui paljon vasemmistoliiton ja SDP:n kannattajia. Vasemmistoliiton ehdokkaan Li Anderssonin ja SDP:n ehdokkaan Jutta Urpilaisen yhteenlaskettu kannatus jäi alle kymmeneen prosenttiin.3. Suomalaiset lähtivät uurnille – laiskasti alkaneesta vaalitaistosta huolimattaVaalikampanjoinnin aikana etenkin kärkiehdokkaiden välisiä eroja sai etsiä suurennuslasin kanssa. Tämä ei kuitenkaan syönyt kansalaisten äänestysintoa. Ennakkoäänestys oli ennätysvilkasta, ja äänensä kävi antamassa ennakkoon 44,6 prosenttia äänioikeutetuista.Esimerkiksi tiukan ehdokasasetelman on arvioitu voineen vaikuttaa äänestyshaluihin.Suomalaisten äänestysaktiivisuus kipusi vaalien ensimmäisellä kierroksella 74,9 prosenttiin. Aktiivisimmin äänioikeutetut äänestivät Helsingin vaalipiirissä, jossa äänestysprosentti oli 78,5. Manner-Suomen matalin äänestysaktiivisuus oli Savo-Karjalan vaalipiirissä, 71,8 prosenttia.Äänestysaktiivisuus oli kuitenkin kaikissa vaalipiireissä korkeampi kuin viime presidentinvaalissa. Vuoden 2018 vaalissa kotimaan äänestysprosentti jäi 69,9 prosenttiin.4. Toisesta kierroksesta voi tulla tiukkaEnsimmäisellä kierroksella Stubbin ja Haaviston äänisaaliiden ero oli pieni, alle 50 000 ääntä. Haavisto lähtee vaalien toiselle kierrokselle altavastaajan asemasta.Kärkiehdokkailla on nyt täysi työ houkutella taakseen niitä äänestäjiä, jotka eivät äänestäneet heitä ensimmäisellä kierroksella.Esimerkiksi valitsijayhdistyksen ja keskustan ehdokkaan Olli Rehnin äänipotin jakautuminen toisella kierroksella on kiinnostavaa. Sama pätee myös muun muassa perussuomalaisten Halla-ahon kannattajien äänten jakautumiseen. Rehn ja Halla-aho kahmaisivat vaalien ensimmäisellä kierroksella annetuista äänistä yli kolmanneksen.Stubb ja Haavisto eivät ole kampanjoinnissaan tuoneet esiin merkittäviä linjaeroja esimerkiksi ulko- ja turvallisuuspolitiikassa. Kyseessä on kuitenkin henkilövaali, joten presidenttiehdokkaan persoonallakin on merkitystä.Vaalien toisella kierroksella ehdokkaiden täytyy pystyä vakuuttamaan äänestäjät omasta paremmuudesta presidentin pestiin.Pian nähdään, kuinka he siinä onnistuvat.





Presidentinvaalien toisen kierroksen ennakkoäänestys alkaa ensi keskiviikkona. Ennakkoäänestysaika päättyy 6. helmikuuta. Vaalipäivä on sunnuntai 11. helmikuuta.Korjattu 29.1. klo 8.14: Manner-Suomen matalin äänestysaktiivisuus oli Savo-Karjalan vaalipiirissä, ei Lapin vaalipiirissä.
</article>
<article name="Jukka Jalonen arvostaa Patrik Laineen ratkaisua: ”Silloin on tosi kyseessä”" href="https://yle.fi/a/74-20071906">
Columbus Blue Jacketsin suomalaishyökkääjä Patrik Laine kertoi Instagram-tilillään hakeutuneensa NHL-pelaajien tukiohjelmaan mielenterveyteen liittyvien syiden takia.– Jääkiekko on ollut intohimoni ja elämäni, mutta pystyäkseni pelaamaan parhaalla tasollani minun on otettava aikaa itselleni, Laine muun muassa totesi.Laineen kahdeksan vuoden takaisten nuorten MM-kisojen kautta tunteva Suomen miesten jääkiekkomaajoukkueen päävalmentaja Jukka Jalonen antaa arvoa suomalaispelaajan rohkeudelle hakea apua.– Jos lähtee hoito-ohjelmaan mukaan, silloin ollaan oikeilla jäljillä ja on tosi kyseessä. Hieno homma, että hän on tällaiseen ratkaisuun päätynyt. Jos on kokenut, että on jotain ongelmia, on hyvä laittaa ne kuntoon.– Jääkiekko on vain jääkiekkoa. Muu elämä on kuitenkin tärkeämpää, Jalonen lisää.Viime vuosina monet huippu-urheilijat ovat kertoneet avoimesti mielenterveydellisistä haasteistaan. Niin myös jääkiekkoilijat.Jalonen on mielissään suuntauksesta.– Erittäin tärkeä asia, sillä ongelmia on mielenterveyspuolellakin. Niitä voi olla ihan kaikilla ihmisillä riippumatta siitä, mitä tekee toimeentulonsa eteen.– Se vaatii rohkeutta, mutta uskon, että se antaa myös mahdollisuuden olla rohkea ja mennä esimerkiksi rohkeasti hoitoon. Se varmasti auttaa sitten siviilielämässä ja omassa ammatissa jatkossakin.Tukiohjelmassa olevat pelaajat saavat palkkaa tavalliseen tapaan. Sinne on ohjattu esimerkiksi erilaisista riippuvuksista tai mielenterveysongelmista kärsiviä pelaajia.Laine on pelannut viimeksi puolitoista kuukautta sitten.Mikä on NHL:n pelaajien tukiohjelma?NHL:n ja sen pelaajayhdistyksen NHLPA:n tukiohjelma on tarkoitettu pelaajille ja heidän perheilleen, jotka kamppailevat esimerkiksi päihde- tai mielenterveysongelmien kanssa.Ohjelma antaa pelaajille esimerkiksi luottamuksellisen puhelinsoittolinjan ja tukiohjelman ohjaajia on jokaisessa liigakaupungissa.Pelaajalle ei ole asetettu aikaa, joka hänen tulee viettää ohjelmassa. Pelaaja ei kuitenkaan voi poistua ohjelmasta ennen kuin sitä vetävät ihmiset ovat antaneet siihen luvan.Pelaajien yksityisyys on ohjelman ydin, joten tapahtumista tai syistä liittyä ohjelmaan ei kerrota julkisuuteen. Urheilijat voivat kuitenkin itse halutessaan kertoa asiasta.Tukiohjelma perustettiin vuonna 1996.
</article>
<article name="Patrik Laine kertoi syyn NHL:n tukiohjelmaan hakeu­tu­miselle: ”Minun on laitettava mielen­ter­veyteni etusijalle”" href="https://yle.fi/a/74-20071795">
Eilen uutisoitiin Patrik Laineen hakeutuneen NHL-pelaajien tukiohjelmaan. Suomen aikaa viime yönä Laine kertoi Instagram-tilinsä stories-osiossa syyn ratkaisulleen. Hän sanoi tarvitsevansa tauon jääkiekosta.– Tarkan harkinnan ja joukkueen sekä tukiverkostoni kanssa käymien keskustelujen jälkeen, olen ymmärtänyt, että minun on laitettava mielenterveyteni sekä hyvinvointini etusijalle, Laine kirjoitti.– Jääkiekko on ollut intohimoni ja elämäni, mutta pystyäkseni pelaamaan parhaalla tasollani minun on otettava aikaa itselleni.Laine on pelannut tällä kaudella 18 ottelua ja tehnyt tehopisteet 6+3. Laitahyökkääjä on edustanut Columbusta vuodesta 2020 saakka ja tehnyt 174 ottelussa 138 tehopistettä.Tehopisteiden valossa Laineen paras kausi on hänen toinen NHL-kautensa Winnipegissä, jolloin hän laukoi 44 maalia ja keräsi 26 pistettä.Avaa kuvien katseluLaine (vas.) loukkasi solisluunsa tässä tilanteessa joulukuussa. Kuva: John E. Sokolowski-USA Today Sports/All Over PressLaine ei kertonut tarkempaa aikataulua prosessilleen. Hän kiitti seurayhteisöä ymmärryksestä.– Olen kiitollinen ymmärryksestä ja tuesta liigalle, seuralle sekä faneillemme. Odotan paluuta jäälle kirkkaalla mielellä ja uudella energialla, Laine totesi tilillään.– Kiitos, että kunnioitatte yksityisyyttäni tänä aikana ja tuette minua, Laine päätti.Tukiohjelmassa mukana olevat pelaajat saavat palkkaa tavalliseen tapaan. NHL:n ja pelaajayhdistyksen tukiohjelmaan on ohjattu esimerkiksi erilaisista riippuvuuksista tai mielenterveysongelmista kärsiviä pelaajia.Mikä on NHL:n pelaajien tukiohjelma?NHL:n ja sen pelaajayhdistyksen NHLPA:n tukiohjelma on tarkoitettu pelaajille ja heidän perheilleen, jotka kamppailevat esimerkiksi päihde- tai mielenterveysongelmien kanssa.Ohjelma antaa pelaajille esimerkiksi luottamuksellisen puhelinsoittolinjan ja tukiohjelman ohjaajia on jokaisessa liigakaupungissa.Pelaajalle ei ole asetettu aikaa, joka hänen tulee viettää ohjelmassa. Pelaaja ei kuitenkaan voi poistua ohjelmasta ennen kuin sitä vetävät ihmiset ovat antaneet siihen luvan.Pelaajien yksityisyys on ohjelman ydin, joten tapahtumista tai syistä liittyä ohjelmaan ei kerrota julkisuuteen. Urheilijat voivat kuitenkin itse halutessaan kertoa asiasta.Tukiohjelma perustettiin vuonna 1996.AvaaLaineen kausi on ollut tynkä, sillä hän sai solisluuvamman 14. joulukuuta ottelussa Torontoa vastaan. Hän palasi joukkueen harjoituksiin 19. tammikuuta. Päävalmentaja Pascal Vincent paljasti ennen sunnuntain Vancouver-ottelua, että Laineen solisluuvamman kanssa on tullut takapakkia eikä hän pysty vielä pelaamaan.Laine on pelannut viimeksi joulukuun puolivälissä.
</article>
<article name="Lehti: EU uhkaa iskeä Unkarin talouteen, jos Orbán estää avun Ukrainalle" href="https://yle.fi/a/74-20071814">
EU:ssa on laadittu suunnitelma Unkarin talouteen iskemisestä, jos maa estää avun Ukrainalle tällä viikolla järjestettävässä huippukokouksessa. Salaisesta suunnitelmasta kirjoittaa The Financial Times -lehti.Lehden näkemissä dokumenteissa EU:n virkamiehet ovat hahmotelleet, miten Unkarin taloudellisiin heikkouksiin iskettäisiin. Tarkoituksena on muun muassa viedä sijoittajien luottamus ja näin heikentää Unkarin valuuttaa, työllisyyttä ja kasvua. Suunnitelma pantaisiin täytäntöön, jos Unkari edelleen estää Ukrainan tukemisen.Unkarin itsevaltainen pääministeri Viktor Orbán esti EU:n 50 miljardin euron tukipaketin Ukrainalle joulukuussa. Muut maat olisivat hyväksyneet tukipaketin, mutta paketin hyväksyminen olisi vaatinut yksimielisyyden.Jos Orbán ei peräänny tämän viikon huippukokouksessa asiassa, suunnittelee EU Unkarin rahoittamisen keskeyttämistä. EU ei kommentoinut vuotoa The Financial Timesille.Taipuuko Unkari?Ilman rahoitusta finanssimarkkinat ja kansainväliset yhtiöt voisivat menettää kiinnostustaan sijoittaa Unkariin, suunnitelmassa todetaan. Dokumentin mukaan Unkarin julkinen talous on erittäin alijäämäinen, inflaatio on korkea ja valuutta heikko. Myös maan lainanhoitokulut ovat EU:n korkeimmat.Unkarin EU-ministeri János Bóka sanoi The Financial Timesille, ettei Unkari ole tietoinen EU:n talousuhkasta, mutta että maa ei aio antaa periksi.Bókan mukaan Ukrainan tukemisella ja Unkarin saamalla EU-rahoituksella ei ole yhteyttä.Unkari on kuitenkin lähettänyt kompromissiesityksen Brysseliin lauantaina, jonka mukaan se olisi nyt valmis käyttämään varoja EU:n budjetista Ukrainan tukemiseen.
</article>
<article name="Mikael Lahtinen kuntoilee työajalla tunnin joka päivä – sairaus­lomalla hän ei ole ollut kohta kolmeen vuoteen" href="https://yle.fi/a/74-20071078">
Punaiset köydet viuhuvat kuin piiskat.Mikael Lahtinen, 26, tiristää vielä muutaman vedon ja hengähtää. Kesken työpäivän tehdyn salitreenin jälkeen työpöydän ääreen palaa mies, jolla on tuoreita ideoita.– On taas tarmoa tehdä asioita. Sellainen hyvällä tavalla kaoottinen olo, Lahtinen toteaa hymyillen.Turkulainen mainostoimisto Tagomo tarjoaa työntekijöilleen mahdollisuuden liikuntaan jokaisena työpäivänä. Työajalla saa liikkua päivittäin tunnin ajan.Mainostoimiston tarkoituksena on muuttaa työntekokulttuuria.– Uskon, että suomalaisilla yrittäjillä on mahdollisuus ottaa haaste harteilleen. Yhteiskunta voi huonommin kuin koskaan. Siitä puhutaan paljon. Puheiden aika on ohi, nyt tarvitaan tekoja, sanoo yrittäjä Petri Elovaara.Elovaara voi seistä ryhdikkäänä sanojensa takana, sillä liikuntaetu on ollut osana hänen yrityksensä arkea jo viiden vuoden ajan. Tulokset puhuvat puolestaan.Tunti liikkumista lisäsi työtehoa hurjastiYrittäjä Petri Elovaara rämpi läpi loppuunpalamisen vajaa kymmenen vuotta sitten. Liiallinen työnteko ja liikkumisen vähyys johtivat tilanteeseen, jossa oli pakko havahtua hyvinvoinnin tärkeyteen.– Vuonna 2018 päätimme kokeilla liikunnan merkitystä. Jotkut olivat innoissaan, toiset sanoivat, ettei kiinnosta. Pidimme päämme siinä, että testataan kolme kuukautta ja tarvitsemme kaikkia, jotta saamme relevanttia dataa.Oli ohjattua liikuntaa, hikiliikuntaa ja steppaamista portailla.Kun oli liikuttu joka keskiviikko kolmen kuukauden ajan, mainostoimistossa mitattiin vaikutuksia seuraamalla työmääriä, myyntilukuja, tuotannon tehokkuutta ja sisällöntuotantoa.– Keskiviikkopäivät, vaikka olivat tunnin lyhyempiä, olivat 152 prosenttia tehokkaampia. Se on valtava lukema. Totesimme, että tämä on vain kotiinpäin. Annoimme ihmisten harrastaa liikuntaa joka työpäivä.Nyt liikuntaetua käyttää yrityksen työntekijöistä aktiivisesti alle puolet. Osa liikkuu silloin tällöin.Yrittäjä Petri Elovaara uskoo, että työntekijöiden hyvinvointiin satsaaminen maksaa jokaisen euron takaisin moninkertaisesti. Liikunnalliselle Mikael Lahtiselle kuntoilu työpäivän aikana on isompi juttu henkisesti kuin fyysisesti.– Sairauspoissaoloja on kahden ja puolen vuoden ajalta nolla. Omasta näkökulmastani tämä on työnantajalle hyvä investointi.Lahtinen pohtii työnantajan saavan paljon sitoutuneemman, hyvinvoivemman ja terveemmän työntekijän. Samalla hän itse palautuu ja jaksaa paremmin.Mikael Lahtinen yrittää ajoittaa liikunnan ennen lounasta tai heti sen perään. Tiiminjohtajana hän haluaa olla roolimalli ja ilahtuu saadessaan työkavereista seuraa lenkille tai salille.– Kävelylenkit tekevät myös hyvää. Etätöissä, kun pää jumittaa, koiran kanssa ulkoilu tekee ihmeitä.Avaa kuvien katseluRauta nousee ja pää nollaantuu, kun Mikael Lahtinen käy kuntosalilla kesken työpäivän.  Kuva: Arttu Kuivanen / YleAjattelutapa vaatii muutostaJopa 95 prosenttia työnantajista tukee työntekijöidensä liikkumista, selviää työikäisten liikkumista tukevan Liikkuva aikuinen -ohjelman tekemästä tutkimuksesta.Tutkimuksen mukaan työnantajan tarjoamat liikuntasetelit ja kuntosalikortit lisäävät työhyvinvointia, mutta rahallinen liikuntaetu jää käyttämättä kolmasosalta palkansaajista.Liikuntalääketieteen erikoislääkäri Harri Helajärvi Paavo Nurmi -keskuksesta ei pidä liikuntaseteleitä tai kuntosalikortin tarjoamista vääränä tapana lisätä liikkumista. Aina se ei kuitenkaan riitä.– Tätä pitäisi ajatella perinteisen lähestymistavan ulkopuolelta. Olisi mietittävä, mikä toimii juuri meidän työyhteisössämme ja mikä olisi erilaisille työntekijöille sopivaa ja innostavaa liikkumista, Helajärvi sanoo.Liian vähäisen liikunnan terveyshaitoista on puhuttu pitkään. Sen sijaan vaikutukset pitkällä aikavälillä voivat yllättää.Ennusteen mukaan 2040-luvulla 50-vuotiaista miehistä vain kaksi prosenttia on hyvässä kunnossa, jos nykyinen kehitys jatkuu.Työpaikalla on suuri rooli siinä, miten ihmiset saadaan liikkumaan.– Liikuntaa ja liikettä tukevan kulttuurin lisääminen työpaikalla kasvattaa usein työntekijän liikuntaa myös vapaa-aikana. Oikein toteutettuna se voi motivoida ja sitouttaa työntekijöitä, Helajärvi toteaa.Suomessa ollaan kuitenkin jo nyt muuta maailmaa edellä.– Se, että työajalla voi liikkua, on vielä hyvin erikoista muualla Euroopassa, toteaa liikunnan aluejärjestö LiikUn aluejohtaja Jukka Läärä.
</article>
<article name="Suomen hiihtäjien surkeus hämmästyttää – Aino-Kaisa Saarinen tarjosi loogisen syyn ja ihmetteli tähden kommentteja" href="https://yle.fi/a/74-20071738">
Mikä puhuttaa?Suomalaisten huonous vapaalla hiihtotavalla nousi taas esiin, kun hiihdon maailmancupissa Gomsissa kilpailtiin suomalaisittain heikommalla tavalla viikonloppuna.Yle Urheilun asiantuntija Aino-Kaisa Saarinen joutui jatkuvasti sunnuntaina selittämään Urheilustudion chatissa katsojille suomalaisten surkeutta.Saarinen näkee asian monisyisenä, mutta nostaa esiin yhden asian.– Vapaa hiihtotapa vaatii jalkojen lihaskestävyydeltä todella paljon. Sen kanssa pitäisi varmasti tehdä töitä todella rajusti. On varmasti tehtykin, mutta jotain siihen pitäisi keksiä, Saarinen sanoo.Toisaalta jalkojen lihaskestävyys kuulostaa maallikon korviin aika yksinkertaiselta asialta korjata. Saarinen muistuttaa, että näin ei välttämättä ole isossa kuvassa.– Ruotsista, Norjasta ja Keski-Euroopasta löytyy vuoria ja etenkin pitkiä nousuja. Kyseisten maiden hiihtäjät ovat nuoresta pitäen nousseet sellaisia, Saarinen arvioi.15-kertainen arvokisamitalisti muistuttaa, että kyseessä on silti vain hänen spekulaationsa.– Maajoukkueurheilijat pääsevät Keski-Eurooppaan ja pitkiin nousuihin, mutta onko kyse jo nuoruuden ajan ongelmista? Lapsena ja nuorena ei ole mahdollista päästä kehittämään samalla lailla lihaskestävyyttä, kun Suomessa ei ole vuoria, Saarinen havainnollistaa.Norjan Johannes Hösflot Kläbo otti viikonloppuna kaksi kirivoittoa. Sunnuntaina  Kläbo ei antanut Simen Hegstad Krügerin yllättää häntä loppukirissä.Kuka yllätti?Urheilustudio-viikonlopun suurin yllättäjä oli mäkihyppääjä Niko Kytösaho. Hän oli peräti seitsemäs lentomäen MM-kisoissa.Kytösaho ei ole edes ollut koskaan maailmancupissa kymmenen parhaan joukossa. Viimeksi kovempaa suomalaismenestystä lentomäen MM-kisoissa on nähty 16 vuotta sitten. Tuolloin oli kolme suomalaista kymmenen joukossa, Janne Ahonen oli heistä paras kisan kolmantena.Niko Kytösaho upeasti seitsemänneksi lentomäen MM-kisoissa Ahonen taustoitti jo aiemmin Kytösahon yllätyksen syitä, mutta palasi myöhemmin Urheilustudiossa myös 16 vuoden takaisiin tunnelmiin. Vuoden 2008 lentomäen MM-kisat olivat viimeiset, mistä Ahonen sai mitaleita urallaan. Sen kevään jälkeen hän lopetti, mutta palasi vielä takaisin kilpailemaan.Ahonen paljasti Urheilustudiossa katuneensa ensimmäistä lopettamisratkaisua.– Tietysti ei sille mitään voi. Se on elämää. Sillä hetkellä tuntui siltä. Kadun lopettamispäätöstä, koska lopetin vääristä syistä. Halua hypätä olisi oikeasti ollut. Huomasin sen myöhemmin. Tuli vähän painostusta, että huipulla on hyvä lopettaa ja sille olisi nyt hyvä aika. Kompastuin enemmän muiden mielipiteisiin kuin olisin miettinyt omiani, Ahonen kuvaili.Mitä ihmettä?Suomalainen penkkiurheilukansa on toistuvasti toivonut, että Urheilstudion asiantuntijakaarti haastaisi toisiaan ja tekisivät mitä eriskummallisia haasteita. Nyt toiveeseen on vastattu.Viikonloppuna alkoi uusi Urheilustudion Tehtävä. Janne Ahonen ja Kalle Palander haastettiin opettelemaan breakdancea viikon ajan.Ahonen oli vielä sunnuntaina mielikuvaharjoittelun parissa.– Tavoitteena on, että olisimme uskottavia breikkaajia. Uskon, että meistä tulee uskomattomia breikkaajia, Ahonen kuvaili.Urheilustudion Tehtävän breakdancehaaste on käynnissä – äänestä suosikkiasi ja voita Urheilustudion pinkki pipo!26.1.Kuka floppasi?Aino-Kaisa Saarinen nostaa viikonlopun flopiksi kokonaisuudessaan Suomen hiihtomaajoukkueen. Suomella kulki asiantuntijan mielestä maltillisiakin odotuksia mollivoittoisemmin.Suomen joukkueesta paistoi silmään etenkin Krista Pärmäkoski. Vuosikausia Suomen kärkihiihtäjiin kuulunut Pärmäkoski oli 20 kilometrin kisassa vasta 38:s.Pärmäkoski jäi yli kolme minuuttia kärjestä. Hän on viimeksi ollut normaalimatkan kilpailussa yhtä heikko yli 15 vuotta sitten. Joulukuussa 2008 Davosissa Pärmäkoski oli myös 38:s. Tuo kilpailu oli hänen uransa kolmas maailmancupissa.Avaa kuvien katseluKrista Pärmäkosken tilanne on tällä hetkellä kysymysmerkki. Kuva: Kimmo Brandt / All Over PressPärmäkoski antoi kilpailun jälkeen mystisiä kommentteja tilanteestaan. Hän kertoi tietävänsä syyt heikommalle menolleen, mutta ei halunnut avata niitä. Kalustopuolesta ei ollut kuitenkaan Pärmäkosken mukaan kyse.– Oli kyllä mystiset kommentit. Kun hän on lähtenyt kilpailemaan, ei voi olla vakavampaa syytä, Saarinen hämmästeli.Mitä seuraavaksi?Seuraavaksi Suomen parhaat hiihtäjät nähdään loppuviikosta Vantaan SM-kisoissa. Aino-Kaisa Saarinen odottaa innolla etenkin Iivo Niskasen kisaamista. Suomen ykköstähti on kilpaillut tällä kaudella säästeliäästi, mutta hänen on tarkoitus kilpailla Vantaalla kaikilla matkoilla.Maailmancup-kiertue jatkuu sen jälkeen Pohjois-Amerikassa. Ensiksi kilpaillaan Kanadan Canmoressa ja sitten siirrytään seuraavaksi Yhdysvaltoihin Minnesotaan. Maajoukkueen viime vuosien vakiohiihtäjistä Johanna Matintalo avautui sunnuntaina Yle Urheilun haastattelussa, kuinka kaikki eivät pääse lähtemään Pohjois-Amerikkaan Hiihtoliiton talousvaikeuksien takia.Aino-Kaisa Saarinen muistuttaa, että tilanne ei ole uusi. Vuoden 2001 Lahden dopingskandaalin jälkimainingeissa Hiihtoliiton taloustilanne ei ollut myöskään hirveän hyvä.Hiihtoliitto päätti loppuvuodesta 2005, että Suomi ei lähde lainkaan rapakon taakse maailmancup-kilpailuihin. Silloiset Suomen kärkinimet, kuten Saarinen, Virpi Sarasvuo ja Riitta-Liisa Roponen päättivät lähteä omalla kustannuksella alemman tason Alpen Cupin kilpailuihin Keski-Eurooppaan.– Eihän tilanne ole missään nimessä hyvä. Urheilijoilta nipistetään koko ajan, mutta minkäs teet. Ymmärrän, että lennot rapakon taakse maksavat aika paljon, Saarinen sanoi.Avaa kuvien katseluTiril Udnes Weng tuuletti viime kaudella Lahdessa maailmancupin voittoa. Tällä kaudella avaus viivästyi sairastelujen jälkeen. Hänkin kärsii Norjan liiton ratkaisusta säästää rahaa. Kuva: EPA-EFESuomi ei ole ainoa maa, joka tiivistää joukkojaan Pohjois-Amerikkaan lähtiessä. Mahtimaa Norjastakin Pohjois-Amerikkaan pääsevät vain niin sanotut punaisen ryhmän urheilijat. Se tarkoittaa, että moni huippunimi ei pääse kisoihin. Esimerkiksi kesken kauden maailmancupiin palannut kokonaiscupin hallitseva voittaja Tiril Udnes Weng tai tänä vuonna normaalimatkoilla kovia tuloksia takonut Jan Thomas Jenssen.Aino-Kaisa Saarinen näkee asian kaksipiippuisena.– Reissu on hirmukallis ja maastohiihto on pieni laji Yhdysvalloissa. Yhdysvaltojen markkinat ovat kuitenkin kokonaisuudessaan valtavat. Maastohiihtoa pitää tuoda siellä esiin. Jos sitä ei tuoda esiin, laji hukkuu Yhdysvaltojen lajipaljoudessa, Saarinen sanoo.Hän muistuttaa, että Pohjois-Amerikan kilpailut ovat nyt erityisen tärkeät, koska yhdysvaltalainen Jessie Diggins johtaa naisten kokonaiskilpailua.– Maastohiihto tulee varmasti saamaan huomiota nyt siellä. Nyt on todella tärkeä näyteikkuna maastohiihdolle. Kun hiihtourheilu kasvaisi siellä, raha valuisi jossain vaiheessa urheilijoillekin, Saarnen alleviivaa.
</article>
<article name="Tutkijat kritisoivat Lapin oikeusasteita Kittilä-päätöksistä ‒ ”Lain tulkintaoppia on ehkä syytä kerrata pohjoisessa”" href="https://yle.fi/a/74-20071751">
Kunnallisalan kehittämissäätiö KAKS on julkaissut Kittilän laajaa rikosvyyhtiä avaavan kirjan Kittilän opetukset. Siinä kritisoidaan varsin voimakkaasti Lapin tuomioistuinten Kittilä-tuomioissaan käyttämiä perusteluja, mutta ei oteta kantaa tuomioihin sinänsä.Polemia-sarjassa julkaistun kirjan ovat kirjoittaneet virkarikosasiantuntijana tunnettu emeritusprofessori Pekka Viljanen sekä kunta-asioita pitkään seurannut toimittaja Eeva-Liisa Hynynen.Tässä artikkelissa käydään läpi viisi keskeistä kommenttia kirjasta. Niitä kommentoi myös oikeustieteen ja hallintotieteiden tohtori Matti Muukkonen.Muukkonen toimii muun muassa dosenttina Lapin yliopistossa. Hänen erikoisalaansa ovat muun muassa kuntien talous ja toiminta.Avaa kuvien katseluMatti Muukkosen mukaan Kittilän opetukset -kirja on tarpeellinen puheenvuoro, sillä järjestelmä ei toimi tällä hetkellä. Kuva: Varpu Heiskanen / Itä-Suomen yliopisto                                              Lapin käräjäoikeus ja Rovaniemen hovioikeus eivät tässä vaiheessa kommentoineet kirjan väitteitä, sillä niillä on yhä käsittelyssä tai tulossa käsittelyyn samaan kokonaisuuteen kuuluvia juttuja – yli 10 vuotta vyyhdin aloittaneiden tapahtumien jälkeen.1. Lapin tuomioistuinten linjaukset mitätöisivät luottamushenkilöiden virkavastuunMatti Muukkonen sanoo, että hän ei itse käyttäisi Lapin tuomioistuimet -käsitettä. Hänen mukaansa jokainen tuomioistuin on itsenäinen ja jokainen tuomari toimii itsenäisesti virkavastuulla.‒ Mutta jos Lapin käräjäoikeus ja Rovaniemen hovioikeus olisivat olleet ne, jotka olisivat korkeimman oikeuden tasolla päättäneet näistä asioista, niin kovin erilaiselta virkavastuujärjestelmä näyttäisi, kuin mitä se perinteisesti on esimerkiksi kirjallisuudessa.2. Suomessa ei haluta tunnustaa korruptiota julkisen hallinnon ongelmaksiKittilän virkarikosjutuissa toimineet syyttäjät ovat todenneet, että päätösten taustalla on vaikuttanut rakenteellinen korruptio eli muut tarkoitusperät kuin kunnan edun ajaminen. Muukkonen kommentoi tätä kahdella eri tasoilla.‒ Ensinnäkin pitää muistaa, että Suomessakin korruptiotutkijat, erityisesti Vaasan yliopiston emeritusprofessori Ari Salminen, on jo vuosia kirjoittanut, että Suomen ongelma on piilo- ja rakenteellinen korruptio. Se on hyvin erilaista, kuin mitä esimerkiksi Transparency Internationalin CPI-indeksi mittaa.Muukkosen mukaan CPI-indeksi mittaa perinteisen ”katukorruption” tyyppisiä ilmiöitä, jotka eivät ole Suomelle tyypillistä. Meillä ongelmat liittyvät esimerkiksi viran täyttöön ja hankintoihin.‒ Kun olen kunnanjohtajanakin toiminut, niin siellä on erilaisia paikallisyhteisön paineita, että asioita pitäisi ajatella aina sen paikallisen hyvinvoinnin ja edun näkökulmasta.Viljanen ja Hynynen nostavat kirjassaan esiin ongelman, miten määritellään ”kunnan etu”. Muukkosen mukaan Kittilän virkarikosoikeudenkäynneissä käräjä- ja hovioikeuden näkemyksen mukaan kunnan etu oli paikallisuuden ajattelua, eli että kaikki menee kivasti kunnassa.‒ Oikeusvaltiossa kunnan edun pitäisi olla objektiivisempaa. Erityisesti, jos hallinnon oikeusperiaatteista nostetaan tarkoitussidonnaisuuden periaate ja puolueettomuusperiaate, eivät viranomaiset voi käyttää toimivaltaa muihin tarkoituksiin kuin mihin se niille on myönnetty.3. Lapin rikostuomioistuimet eivät huomioineet hallintotuomioistuinten päätöksiäKorkein hallinto-oikeus on periaatteessa kunta- ja hallintolakien ylin tulkitsija, mutta muun muassa Kittilää koskevien virkarikosjuttujen tuomioissa sen perusteluille tai päätöksille ei ole annettu käytännössä juurikaan painoarvoa.Muukkosenkin mukaan tuomioistuinten yhteistoimintaa tulisi parantaa silloin, kun käsitellään ilmiöitä, jotka selkeästi ketjuuntuvat toisiin.‒ Jos kunnassa tehdään päätös, jonka hallinto-oikeus kumoaa, niin siinä vaiheessa pitäisi arvioida sitä, että onko joku tehnyt virheen, josta pitää tulla jonkinlainen seuraamus. Sitä meillä harvemmin näkee tehtävän, ja se on tässä aidosti iso ongelma.Muukkosen mukaan oikeuslähdeopin perusteisiin kuuluu, että siviili- ja rikosasioissa pitäisi huomioida hallintolain käytössä annetut ratkaisut, mutta näin ei ole.‒ Meillä kerran meni sama asia sekä korkeimpaan hallinto-oikeuteen että korkeimpaan oikeuteen, jotka olivat eri mieltä keskenään siitä, miten tasa-arvolakia pitää tulkita. Niillä on siihen perustellusti mahdollisuus, mutta tietenkin oikeusvarmuuden ja oikeuden ennakoitavuuden näkökulmasta voisi olla parempi, että tulkinnat olisivat yhtenäisiä.4. Tuomioistuimet eivät saa olla heikoin lenkki, kun puututaan rakenteelliseen korruptioonPerustuslaki säätää, että kaikessa julkisessa toiminnassa on noudatettava tarkoin lakia. Muukkosen mukaan se koskee kaikkia, niin lainsäätämistä, tuomioistuinten toimintaa kuin hallintoakin.Muukkonen toivoo, että kaikki ottaisivat tämän tarkempaan kontrolliin toiminnassaan, myös Lapin tuomioistuimet.‒ Jotain kertoo se, että aika moni asia on joko kääntynyt tai mahdollisesti kääntymässä korkeimmassa oikeudessa toiseen suuntaan. Siinä mielessä lain tulkintaoppia on ehkä syytä kerrata myös siellä pohjoisessa.5. Kuntalakiin tulee lisätä kunnille velvollisuus torjua rakenteellista korruptiotaKirjan esitys kuntien velvollisuudesta torjua rakenteellista korruptiota on Muukkosen mukaan sinänsä hyvä ajatus. Eri asia on se, miten asia istuu kuntalakiin.‒ Kuntalain systematiikan kannalta se voisi olla vähän hankalaa. Pitäisi miettiä jotain muuta selkeää sääntelyä, jossa kuntien viranomaiset on osallistettu korruption torjuntaan.Itä-Suomen yliopistossa on käynnissä professori Emilia Korkea-ahon johtama hanke, jossa tutkitaan lobbausta ja sen aiheuttamia sokeita pisteitä kunnissa. Muukkonen odottaa innolla sen tuloksia.‒ On mielenkiintoista, jos päästäisiin pikkaisen enemmän sisään siihen, minkälainen oikeasti kuntien korruptiotilanne on, Muukkonen sanoo.Muukkonen tutkii itsekin kuntien virkarikoksia. Hänen mukaansa esimerkiksi ennen soteuudistusta kunnissa työskenteli noin 3/4 julkisesta sektorista. Viimeisen 10 vuoden aikana käräjäoikeuksissa on käsitelty hiukan toistasataa tapausta, jotka liittyvät kuntien toimintaan.‒ Se on vain neljäsosa tai viidesosa siitä, mitä tuomioistuimissa on käsitelty virkarikoksia. En usko, että kunnissa oikeasti olisi näin vähän tekoja suhteessa valtioon.Oikeusistuimet eivät kommentoiYle antoi Lapin käräjäoikeudelle ja Rovaniemen hovioikeudelle mahdollisuuden kommentoida kirjan sisältöä, mutta ne kieltäytyivät siitä.Lapin käräjäoikeuden laamanni Janika Kaski ja Rovaniemen hovioikeuden presidentti Jyrki Kiviniemi perustelivat asiaa sähköpostiviesteissä sillä, että Kittilän virkarikosvyyhtiin kuuluvia juttuja on edelleen kesken oikeuskäsittelyissä.KAKSin julkaisun Kittilän opetukset (Viljanen, Pekka ja Hynynen, Eeva-Liisa) voi ladata ilmaiseksi TÄÄLTÄ.KORJATTU 29.1. klo 17:14 Professori Emilia Korkea-ahon johtamassa hankkeessa tutkitaan lobbausta eikä korruptiota, kuten jutussa aiemmin väitettiin.
</article>
<article name="Ylen tulosilta keräsi miljoo­nay­leisöt ruutujen äärelle" href="https://yle.fi/a/74-20071805">
Ylen tulosilta houkutteli valtavan määrä suomalaisia televisioiden ja muiden ruutujen äärelle sunnuntaina.Presidentinvaalien ensimmäisen kierroksen ääntenlaskennan etenemistä seurasi TV1:ltä alkuillasta keskimäärin 1,4 miljoonaa katsojaa. Isoin kiinnostus osui iltayhdeksään, jolloin tulosiltaa tapitti lähes 1,9 miljoonaa silmäparia. Kaikkiaan tulosilta tavoitti 2,6 miljoonaa suomalaista jossain vaiheessa lähetystä.Loppuiltaa kohti katsojien joukko harveni sitä mukaa kuin jännitys toiselle kierrokselle menijöistä alkoi hellittää. Kokonaisuutena television katsojamäärät olivat nyt pitkälti samat kuin kuusi vuotta sitten.Yle Areenassa tulosillan lähetys käynnistettiin 745 000 kertaa. Eniten klikkauksia kertyi iltakahdeksan ja -yhdeksän välillä.Ylen verkkosivuilta löytyneen tulospalvelun etusivulla kävi sunnuntaina 237 000 eri selainta. Sivunäyttöjä kertyi yli 1,3 miljoonaa kappaletta. Tulosillan chatissa oli 164 000 kävijää ja 6 600 kirjoittajaa. Viestijä tuli yhteensä 18 000 kappaletta.Televisiolähetyksen tiedot perustuvat Finnpanelin TV-mittaritutkimukseen. Verkkoluvut on koostettu Adobe Analytics -työkalun ja Ylen datapilven tietojen avulla.Korjattu kello 16.07: Yle Areenassa tulosiltaa ei käynnistetty yli miljoonaa kertaa. Miljoona ylittyi, jos mukaan lasketaan Ylen verkkosivuille upotetun lähetyksen luvut. Lisäksi juttuun päivitetty tietoja lähetyksen kokonaiskattavuudesta ja verkkopalveluiden käyttäjämääristä.
</article>
<article name="Voittajat esiintyivät omilleen presi­dent­ti­parin elkein – tässä vaali-illan tärkeimmät kuvat" href="https://yle.fi/a/74-20071745">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Koostimme tähän artikkeliin kuvat vaali-illan tunteikkaimmista käänteistä ja kiinnostavimmista yksityiskohdista.Voit hyppiä eri osioiden välillä sisällysluettelon avulla.Ensimmäisen kierroksen äänet saatiin laskettua sunnuntaina kello 23.34. Alexander Stubb (kok.) ja Pekka Haavisto (vihr.) jatkavat toiselle kierrokselle. Stubb sai äänistä 27,2 prosenttia. Haavisto keräsi 25,8 prosenttia äänistä.Vaalien toinen kierros huipentuu kahden viikon kuluttua.

Toteutus vaati toimiakseen JavaScriptin.Stubb omilleen: ”Se kisa alkaa vasta nyt”Kiitospuheessaan Stubb sanoo pyytävänsä kannattajiltaan kolmea asiaa.Ensimmäiseksi hän sanoo, että seuraavat 13 päivää ”paiskitaan töitä ihan hulluna”. Toisekseen töitä tehdään nöyrästi. Kolmantena hän sanoo, että kampanja kunnioittaa ja arvostaa kilpailijaa ja käy rehdin kisan.Avaa kuvien katseluAlexander ja Suzanne Innes-Stubb esiintyivät kampanjaväelle kuin uusi presidenttipari.  Kuva: Silja Viitala / YleAvaa kuvien katseluMedia piiritti ensimmäisen kierroksen voittajan vaalivalvojaisissa.  Kuva: Silja Viitala / YleAvaa kuvien katseluStubbien hymyt toimivat täydellisessä synkronissa.  Kuva: Silja Viitala / Yle

Toteutus vaati toimiakseen JavaScriptin.Haavisto kampanjaväelle: ”On tuhlattu kaikki rahat”Haavisto iloitsi siitä, että hän voitti gallupit ykköskierroksella. Kiitospuheessaan hän sanoi myös suoraan, että kampanja tarvitsee lisää rahaa.Lopuksi hän muistutti siitä, että kampanjan pitää tehdä töitä muiden puolueiden äänestäjien tavoittamiseksi.Avaa kuvien katseluHaavisto juhli paikkaansa kakkoskierroksella puolisonsa Antonio Floresin kanssa.  Kuva: Tuomo Björksten / YleAvaa kuvien katseluAvaa kuvien katseluAvaa kuvien katseluKaikki halusivat osansa gallupit peitonneesta presidenttiehdokkaasta. Kuva: Tuomo Björksten / Yle

Toteutus vaati toimiakseen JavaScriptin.Tulos selvilläYksi kuva paljastaa Olli Rehnin tunteet vaalituloksesta.Avaa kuvien katseluOlli Rehn sanoi olevansa iloinen siitä, että hänen kannatuksensa peittosi gallupit, mutta hymy näytti kuitenkin olevan tiukassa.  Kuva: Tiina Jutila / YleAvaa kuvien katseluKipakoissa väittelyissä viime viikkona kohdannut porukka rentoutui vaalien ensimmäisen kierroksen tuloksen ollessa selvä.  Kuva: Tiina Jutila / YleAvaa kuvien katseluStubb lähti Helsingin kaupungintalolta tervehtimään kannattajiaan Pikku-Finlandiaan.  Kuva: Silja Viitala / YleAvaa kuvien katseluHalla-ahon loppukiri ei riittänyt toiselle kierrokselle. Kannatus oli kuitenkin kaksinkertainen perussuomalaisten edelliseen presidentinvaalitulokseen verrattuna.  Kuva: Benjamin Suomela / Yle

Toteutus vaati toimiakseen JavaScriptin.Tunnelma tiivistyi kaupungintalollaAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluHarkimo, Aaltola ja Essayah eivät ainakaan vielä kertoneet, ketä äänestävät toisella kierroksella. Kuva: Silja Viitala / Yle

Toteutus vaati toimiakseen JavaScriptin.Ylen ennuste saatiin kello 21Ehdokkaat vastaanottivat Ylen ennusteen Kaupungintalolla.Avaa kuvien katseluVaalien kolmen kärki kommentoi tilannetta ennakkoäänten jälkeen yhteishaastattelussa Helsingin kaupungintalolla. Kuva: Tiina Jutila / YleAvaa kuvien katseluJutta Urpilainen, Olli Rehn ja Li Andersson näyttivät voipuneilta yhteishaastattelussa. Olli Rehn myönsi pettymyksen, kun ei päässyt toiselle kierrokselle. Kuva: Silja Viitala / YleAvaa kuvien katseluMika Aaltola arvioi, että tulevat vaalit ”saavat nyt jäädä”. Kuva: Tiina Jutila / YleAvaa kuvien katseluHalla-aho skoolasi Stubbin kanssa: “kilpakumppanit saivat enemmän ääniä, näin tämä demokratia toimii”, hän sanoi Ylelle.  Kuva: Silja Viitala / Yle

Toteutus vaati toimiakseen JavaScriptin.Ehdokkaat reagoivat ennakkoäänten tulokseenEnnakkoäänten tulos julkistettiin kello 20. Yhdet riemuitsevat, kun toisten naamat valahtavat.Ennakkoäänissä johdossa oli Alexander Stubb 28,3 prosentilla, toisena Pekka Haavisto (vihr.) 25,8 prosentilla, kolmantena Jussi Halla-aho (ps.) 16,1 prosentilla ja neljäntenä Olli Rehn (kesk.) 15,5 prosentilla.Avaa kuvien katseluAlexander Stubb ja Suzanne Innes-Stubb suutelivat, kun ennakkoäänien tulos oli selvinnyt. Kuva: Silja Viitala / YleAvaa kuvien katseluPekka Haavisto hymyili leveästi saatuaan ennakkoäänten tuloksen selville. Hänen vierellään olivat  Maria Ohisalo, Antonio Flores, Sofia Virta. Takana nyrkkiään nosti Panu Laturi. Kuva: Tuomo Björksten / Yle Avaa kuvien katseluRiikka Purra antoi Halla-ahon äänisaaliille aplodit. Kuva: Benjamin Suomela / YleAvaa kuvien katseluOlli Rehn ja vaimonsa Merja Rehn odottivat Anu Vehviläisen kanssa jännittyneenä ennakkoäänten tulosta keskustan puoluetoimistolla. Kuva: Tiina Jutila / YleAvaa kuvien katseluLi Andersson vaikutti tyytyväiseltä ennakkoäänten saaliiseen. Kuva: Mimmi Nietula / Yle

Toteutus vaati toimiakseen JavaScriptin.Vaalivalvojaisten valmistelutPresidenttiehdokas Alexander Stubbin vaalivalvojaiset järjestettiin Pikku-Finlandiassa Helsingissä 28. tammikuuta 2024.Avaa kuvien katseluTuija Virtanen vaihtoi pikkukengät jalkaan saapuessaan Pikku-Finlandiaan. Kuva: Silja Viitala / YleAvaa kuvien katseluYlen tietojen mukaan Elina Valtonen sijaisti vatsatautiin sairastunutta puolueen puheenjohtajaa Petteri Orpoa.  Kuva: Silja Viitala / YleAvaa kuvien katseluStubb hymyili leveästi jo ennen ennakkoäänten julkistusta. Kuva: Silja Viitala / YlePekka Haaviston vaalivalvojaiset järjestettiin Kulttuuritehdas Korjaamolla Töölössä.Avaa kuvien katseluPekka Haavisto näytti peukkua kannattajilleen. Kuva: Tuomo Björksten / YleAvaa kuvien katseluEntinen puolustusministeri Elisabeth Rehn (r.) liittyi Haaviston tukijoihin.  Kuva: Tuomo Bjorksten / YleAvaa kuvien katseluVihreiden puheenjohtaja Sofia Virran hymy oli herkässä vaalivalvojaisten alussa. Kuva: Tuomo Björksten / YleJussi Halla-ahon vaalivalvojaiset pidettiin Apollo-klubilla Helsingissä.Avaa kuvien katseluFred Koroleff (oik.), Leena Kurikka(vas), Matti Putkonen, Markku Rissanen takana ja perällä Kalevi Tylli. Kuva: Benjamin Suomela / YleAvaa kuvien katseluToni Paussu, Helsingistä, Kike Elomaa ja Arto Luukkanen (oik.) tuulettaa. Kuva: Benjamin Suomela / YlePresidenttiehdokas Olli Rehnin vaalivalvojaisia vietiettiin keskustan puoluetoimistolla Helsingissä.Avaa kuvien katseluMaija Kymäläinen keskustanuorten varapuheenjohtaja asettelee Rehnin vaalipaitoja pöydälle vaalivalvojaisissa. Kuva: Tiina Jutila / YleAvaa kuvien katseluOlli Rehn vaimonsa Merja Rehnin kanssa keskustan puoluetoimistolla. Kuva: Tiina Jutila / YleAvaa kuvien katseluOlli Rehnin kannattajat ottavat ehdokkaan vastaan. Kuva: Tiina Jutila / YleLi Anderssonin vaalivalvojaisia vietetään yökerho Butchersissa Helsingissä.Avaa kuvien katseluLi Andersson ja Silvia Modig ottamassa selfietä vaalivalvojaisissa. Kuva: Mimmi Nietula / YlePresidenttiehdokas Jutta Urpilaisen (sd.) vaalivalvojaisia vietettiin ravintola Maxinessa Helsingissä.Avaa kuvien katseluDemarinuorten Ilona Rantala (vas) ja Sara Salonen vaalivalvojaisten glitterpisteellä. Kuva: Tiina Jutila / YleAvaa kuvien katseluTässä sai somistautua saapuessaan Urpilaisen juhliin.  Kuva: Tiina Jutila / YleAvaa kuvien katseluDemarinuorten Etta Melander ja Eero Toivonen pystyttivät Jutta-lakanan SDP:n vaalivalvojaispaikka ravintola Maximiin vievien hissien edustalle Helsingin Narinkkatorilla Kuva: Tiina Jutila / YleValitsijayhdistyksen ehdokas Mika Aaltolan vaalivalvojaiset järjestettiin ravintola Kappelin kellarissa Helsingin Esplanadilla.Avaa kuvien katseluMika Aaltolan koira haukkui innostuneesti ehdokkaan henkilöauton etupenkillä sateen kasteleman lasin takaa.  Kuva: Jani Saikko / YleAvaa kuvien katseluAaltola puhui kannattajilleen jo ennen ennakkoäänten julkistusta.  Kuva: Mimmi Nietula / Yle

Toteutus vaati toimiakseen JavaScriptin.Suomi äänestiAvaa kuvien katseluJasper Tommila äänesti ensi kertaa presidentinvaaleissa.  Kuva: Silja Viitala / YleAvaa kuvien katseluMikko Karppanen äänesti Helsingin yliopistolla mukanaan tyttärensä Aino Karppanen. Kuva: Silja Viitala / YleAvaa kuvien katseluVarsinaisena vaalipäivänä äänet pudotettiin suoraan uurnaan. Kuva: Silja Viitala / YleAvaa kuvien katseluKuopion kaupungintalolle kertyi sunnuntaina jonoksi asti äänestäjiä.  Kuva: Sami Takkinen / Yle Presidenttiehdokkaita Alexander Stubb, Jussi Halla-aho, Olli Rehn ja Harry Harkimo (liik.) tallentuivat kuviin käydessään äänestämässä sunnuntaina.Avaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluTasavallan presidentti Sauli Niinistä äänesti Espoon Lähderannan koululla. Kuva: Markku Rantala / YleAvaa kuvien katseluAino ja Teemu Tuulari tulivat äänestämään lastensa Teon ja Tildan kanssa. Kuva: Silja Viitala / Yle

Toteutus vaati toimiakseen JavaScriptin.
</article>
<article name="Miten käy Halla-ahon äänten toisella kierroksella? Purra: Perus­suo­ma­laisille vaikea päätös" href="https://yle.fi/a/74-20071773">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.Perussuomalaisten presidenttiehdokas Jussi Halla-aho jää ulos toiselta kierrokselta 19 prosentin kannatuksellaan.Hän on kolmantena ensimmäisen kierroksen voittaneen kokoomuksen Alexander Stubbin ja valitsijayhdistyksen sekä vihreiden Pekka Haaviston jälkeen.





Puheenjohtaja Riikka Purra (ps.) piti Halla-ahon tulosta hyvänä, vaikka toinen kierros jäi haaveeksi. Purra ei suostunut tukemaan haastattelussa kumpaakaan toiselle kierrokselle menevistä ehdokkaista. Hän ennakoi, että toisen kierroksen valinta on vaikea monelle perussuomalaisten kannattajalle.– Näyttää siltä, että on punavihreä vastaan liberaali oikeisto, joten on hyvin mielenkiintoista. Otaksun esimerkiksi, että monella perussuomalaisella on vaikea tehdä äänestyspäätöstä.Avaa kuvien katseluJussi Halla-ahon vaalivalvojaiset järjestettiin Apollo-klubilla Helsingissä. Kuva: Benjamin Suomela / YleAvaa kuvien katseluRiikka Purra juhli Halla-ahon ennakkoääniä vaali-iltana. Kuva: Benjamin Suomela / Yle






</article>
<article name="Veera Kivirinnan uintiura uuteen nousuun poliisina – saavuttamaton unelma vetää yhä altaaseen: ”Kyllähän se kutkuttelee”" href="https://yle.fi/a/74-20068958">
Veera Kivirinta saapuu Helsingin Mäkelänrinteen uimahallin pääovelle täsmällisesti sovittuna aikana kello 6.45.Normaalisti hän ilmaantuu aamuharjoituksiin viittä vaille seitsemän, mutta toimittajan pyynnöstä hän oli valmis heräämään hieman aiemmin kuvausten takia.Jokainen minuutti lepoa ja palautumista on tärkeää Kivirinnalle, joka kilpailee Euroopan huipputasolla rintauinnin sprinttimatkalla ja työskentelee samalla täysipäiväisesti vanhempana konstaapelina Helsingin poliisissa.Haastattelupäivänä Kivirinnan työpäivä poliisina alkaa uinti- ja kuntosaliharjoitusten jälkeen kello 13.00 käskynjaolla ja päättyy iltamyöhään partiovuoron jälkeen.– Ei ihan hirveästi jää aikaa mihinkään ylimääräiseen, Kivirinta naurahtaa.Kivirinnan arki kuluu pitkälti uima-altaassa ja partioautossa. Video: Kimmo Hiltunen / YleKivirinta harkitsi lopettamista jo 2020Kivirinnan poliisiuran alku osui vuoteen 2020, jolloin hänen tulostasonsa junnasi ja usko tekemiseen hiipunut.Lontoon vuoden 2016 pitkän radan EM-kisojen viidennestä sijasta oli ehtinyt kulua jo useampi vuosi, ja Lontoota seuranneissa arvokisoissa Kivirinnan kohtalona oli useimmiten karsiutua jatkouinneista maakiintiön takia, Jenna Laukkasen ja Ida Hulkon oltua nopeampia.Kun opinnot alkoivat Poliisiammattikorkeakoulussa lokakuussa 2020, kilpauransa lopettamista vakavasti harkinnut Kivirinta muutti Tampereelle ja antoi uinnille vielä yhden mahdollisuuden TaTU:n riveissä, Jere Jänneksen valmennuksessa.– Sitten se uinti lähtikin niin hirveään nousuun, että tässä sitä näköjään vielä ollaan, Kivirinta toteaa.Avaa kuvien katseluIso osa Kivirinnan arjesta kuluu Mäkelänrinteen uimahallissa Helsingissä. Kuva: Kimmo Hiltunen / YleNousu Euroopan kärkikahinoihinOpintojen ja työn alkamisen jälkeen Kivirinta on yltänyt uransa parhaimpiin sijoituksiin ja parantanut omia ennätyksiään, mikä on ruokkinut motivaatiota jatkaa.Vuoden 2020 jälkeen hän on ollut EM-kisoissa viides sekä pitkällä että lyhyellä radalla, uinut kaksi kertaa lyhyen radan MM-kisojen finaaleissa ja kahdesti MM-semifinaaleissa pitkällä radalla.Kehitysloikan takana on monta yksittäistä tekijää, joista moni liittyy uinnin ja opiskelun värittämään arkeen Tampereella.– Sun ei tarvitse miettiä uintia koko ajan. Mä uskon, että kun on joku toinen tärkeä asia elämässä urheilun lisäksi, se vaikuttaa siihen uimiseen ja urheiluun tosi paljon, Kivirinta avaa.Opiskelurytmiä pystyi muokkaamaan harjoitusten, leirien ja kisojen mukaan. Tampereelta löytyi uusia ystäviä, samanhenkistä uintiseuraa ja harjoituksista uutta ärsykettä Jänneksen johdolla.Lisäksi opinnot ja valmistumisen jälkeen työ toivat taloudellista turvaa urheilijalle, joka ei ole saanut kertaakaan urallaan suoraa rahallista tukea Suomen olympiakomitealta.Vaativa kaksoisura verottaaAvaa kuvien katseluMatti Mäki kantaa päävastuuta Kivirinnan valmennuksesta Helsingissä. Kuva: Kimmo Hiltunen / YleMäkelänrinteen uimahalli on tullut Kivirinnalle tutuksi sen jälkeen, kun hän muutti Helsinkiin työharjoittelun perässä vuonna 2022. Valmistumisen jälkeen hän jäi Helsinkiin, sillä hän sai vakituisen Helsingin poliisista.Tätä nykyä harjoitussuunnitelmat hallilla piirtää taululle Matti Mäki, mutta Kivirinta itse kantaa suurimman vastuun kokonaisuudesta.Henkistä ja fyysistä kuormitusta kertyy molemmista päivätöistä, mikä ei ole helppo yhtälö.– Mua on väsyttänyt viimeisen vuoden aikana enemmän kuin koskaan. Vaikka reenit ovat määrällisesti vähentyneet töiden takia, olen joutunut tekemään paljon töitä oman pään sisällä. On ollut raskasta ja rankkaa, mutta toisaalta myös palkitsevaa. Ja kyllä se tuloksissakin näkyy, että tämä on ollut ihan hyväksi, vaikka välillä tuntuu, että ei oikein jaksaisikaan.Avaa kuvien katseluKivirinnan päivät jatkuvat uimaharjoitusten jälkeen usein Urhean kuntosalilla. Kuva: Kimmo Hiltunen / YleKivirinnan haastattelupäivään mahtuu aamu-uintien lisäksi tunnin kuntosaliharjoittelu ja iltavuoro partioautossa. Seuraavana päivänä sama kaava toistuu. Vuorotyö määrittää sen, milloin Kivirinta voi harjoitella ja levätä.– Palautuminen on se mistä joutuu karsimaan kaikista eniten. Jos mulla on sitä vapaa-aikaa, käytän sen itselleni tärkeisiin asioihin ja lepoon, mikä on sitten myös lähipiiriltä pois.Ura jatkuu ainakin kesään – mitalihaave motivoiAvaa kuvien katseluKivirinta valmistui poliisiksi loppuvuodesta 2023. Kuva: Kimmo Hiltunen / YleKivirinta tietää, että hän ei pysty keskittymään kahteen uraan sataprosenttisesti kovin pitkään.Toistaiseksi se on onnistunut, työnantajan joustaessa ja harjoitussuunnitelmaa muokatessa, mutta uintiuran päätepiste lähestyy.Vähentynyt harjoitusmäärä on tarkoittanut aiempaakin selkeämmin keskittymistä 50 metrin matkalle, mikä on merkinnyt Kivirinnan olympiahaaveen hautaamista.Vuoden 2024 pitkän radan kaudelle mahtuu kuitenkin kahdet muut arvokisat: MM-kisat Dohassa helmikuussa ja EM-kisat Serbiassa kesällä.Ne saattavat jäädä Kivirinnan uran viimeisiksi, mutta lopullista päätöstä hän ei ole tehnyt. Yksi iso motivaattori on arvokisamitali, joka palkintokaapista vielä puuttuu. Viimeisin yritys päättyi uimarille jo tutuksi tulleeseen viidenteen sijaan lyhyen radan EM-kisoissa Romaniassa joulukuussa.– Kyllähän se mua kutkuttelee. Mä en varmaan mitään muuta haluakaan kuin sen mitalin, Kivirinta paljastaa naurahtaen.– Olen toisaalta kuitenkin 28-vuotias ja haaveilen myös niistä muista asioista elämässä. Olisi lisäksi kivaa saada keskittyä poliisin töihin enemmän kuin nyt. Saa nähdä, loppuuko uintiura kesällä. Isoja päätöksiä pitäisi tehdä, Kivirinta päättää.
</article>
<article name="”Ei tullut seka­me­te­li­soppaa” – asiantuntijan mukaan parjattu pisteuudistus toimi Monte Carlon MM-rallissa" href="https://yle.fi/a/74-20071760">
Hyundain asfalttispesialisti Thierry Neuville hallitsi Monte Carlon vuoristopätkät ja voitti MM-sarjan avausrallin ennen kahdeksankertaista maailmanmestaria Sebastien Ogieria.Yle Urheilun ralliasiantuntija Henri Haapamäki piti Neuvillen suoritusta tyylikkäänä. Kotirallissaan ajanutta Ogieria ja alkurallista kovassa vauhdissa ollutta Elfyn Evansia ei tuosta vain päihitetä.– Ei ole ihan helppoa ajaa heitä polvilleen. Kyllä Neuville sai autonsa viimeisen päälle säätöihin ja ajoi kokolailla virheettömän kilpailun. Todella hyvää suorituskykyä.– Hänellä on tosipaikan tullen usein alkanut tulla pieniä virheitä, mutta nyt vauhti vain yltyi loppua kohti, Haapamäki sanoo.MM-sarjan mestarikandidaatteihin ennakolta lukeutuneiden Evansin ja Ott Tänakin suoritukset olivat Haapamäen mukaan pettymyksiä.Evans hyytyi hyvän alun jälkeen ja valitteli, että rytmin ja ajotuntuman löytäminen oli hankalaa. Tänak tuskaili haastatteluissa autonsa ongelmia.Haapamäen mukaan kuljettajan on pystyttävä luottamaan autoonsa etenkin Monte Carlon tapaisessa kisassa, jossa olosuhteet ovat todella hankalat.– Jos yliyrittää jatkuvasti ja menee oman kynnyksen yli, jossain kohtaa tulee ulosajo tai muita ongelmia. Väkisin ei pysty ajamaan pohja-aikoja, Haapamäki sanoo.– Toki tässä on vielä paljon ralleja jäljellä. Monte on kuitenkin niin erikoinen kilpailu olosuhteiden puolesta, että on se sitten auto tai kuljettaja, niin ei sieltä ihan koko totuutta kovimpaan nopeuteen saada, mutta tämäkin pitää huippukuljettajan pystyä voittamaan.Avaa kuvien katseluOtt Tänakin ralli oli vaikea. Kuva: EPA-EFEMonte Carlossa uusi pistelasku toimiMM-sarjan pisteidenlaskusysteemi uudistui tälle kaudelle.Aiemmin täyden 30 pisteen potin saavuttaminen vaati osakilpailun voittamisen lisäksi rallin päättävän erikoiskokeen eli Power Stagen voittoa. Yleiskilpailun voittamisesta sai 25 pistettä ja päätöspätkältä viisi pistettä.Tänä vuonna 30 pisteen keräämiseen on voitettava kolme erillistä pistekategoriaa: kokonaistilanne lauantain jälkeen (18 pistettä), sunnuntain kokonaisaika (7 pistettä) ja Power Stage (5 pistettä).

Viikonlopun kokonaiskisan voitosta ei siis saa pisteitä. Sekavaksi arvosteltua uudistusta on perusteltu sillä, että aiemmin kuskit usein säästelivät autojaan sunnuntaina, kun erot olivat jo selviä.Neuville keräsi Monte Carlosta täyden pistepotin, joten pistelasku oli helppoa.– Vielä ei saatu sekametelisoppaa aikaan, eikä vielä voi sanoa mitään kielteistä. Eikä varmasti tulekaan kauden aikana. Se on vain vähän haasteellisempi rallifaneille seurata, Haapamäki sanoo.– Varsinkin sunnuntai on tosi hankala, kun siinä alkaa vallan toinen kilpailu peruskisan rinnalle. Joutuu pitämään omaa ruutupaperikirjanpitoa, jos oikeasti haluaa sekunnilleen pysyä kärryillä koko ajan.Haapamäen mukaan uudistuksen hyvä puoli on se, että sunnuntai ei ole enää ”köröttelypäivä”.– Jos kuvitellaan vaikka kahden minuutin johtomarginaali lauantai-iltaan, niin uudella systeemillä sunnuntaina alkaa uusi kilpailu. Ei voi vain varmistella ja antaa eron kaventua.Sunnuntain sijaan kuljettajat saattavat himmailla nyt lauantaina, jos alkukisa menee penkin alle.– Hyvä asia alussa keskeyttäneille on, että sunnuntaina on 12 pistettä tarjolla. Se on todella merkittävä. Ennen se oli vain viisi pistettä Power Stagelta. Nyt käytännössä melkein puolet koko pistepotista pystyy saamaan sunnuntaina.Avaa kuvien katseluThierry Neuville voitti Monte Carlon MM-rallin myös vuonna 2020. Kuva: Getty ImagesHaastaako Neuville Rovanperän?Rallin MM-sarja jatkuu helmikuun puolessa välissä Ruotsissa. Silloin kautensa avaa hallitseva maailmanmestari Kalle Rovanperä, joka ajaa tällä kaudella vain osan kisoista.Haapamäki arvioi, että Monte Carlon voittaja Thierry Neuville saa kisaan hyvät lähtökohdat, vaikkei häntä tunneta lumiolojen erikoismiehenä.– Totta kai voitosta saa tosi hyvän buustin koko kauteen ja tekemiseen. Eihän tuon parempaa aloitusta kaudelle voi olla. Jos miettii, että asia olisi toisin päin, että on poljettu lattianrakoon ja mistään ei tule mitään, siitä on aina hankalampi jatkaa.– Jos auto on oikeasti noin hyvä kuin Montessa, ja sillä pystyy ajamaan todella hyvin ja virheettömästi, niin eihän sitä tiedä, vaikka Ruotsissakin päästäisi ihan kunnon kyytiin.MONTE CARLON MM-RALLI1. Thierry Neuville, Hyundai 3.09.30,9
2. Sebastien Ogier, Toyota +16,1
3. Elfyn Evans, Toyota +45,2
4. Ott Tänak, Hyundai +1.59,8
5. Adrien Fourmaux, Ford +3.36,9
6. Andreas Mikkelsen, Hyundai +5.34,6
7. Takamoto Katsuta, Toyota +8.28,5
8. Yohan Rossel, Citroen/Rally2 +10.29,8
9. Pepe Lopez, Skoda/Rally2 +10.33,8
10. Nikolai Grjazin, Citroen/Rally2 +10.45,2
11. Nicolas Ciamin, Hyundai/Rally2 +14.44,1
12. Sami Pajari, Toyota/Rally2 +15.16,3SUNNUNTAIN TULOKSET1. Thierry Neuville 31.21,4
2. Elfyn Evans +10,3
3. Sebastien Ogier +12,8
4. Ott Tänak +12,9
5. Adrien Fourmaux +42,9
6. Takamoto Katsuta +54,5
7. Gregoire Munster +1.09,4POWER STAGEN NOPEIMMAT1. Thierry Neuville 9.50,4
2. Sebastien Ogier +2,6
3. Takamoto Katsuta +2,8
4. Elfyn Evans +3,2
5. Ott Tänak +5,1MM-SARJAN TILANNE (1/13)1. Thierry Neuville 30 (18+7+5)
2. Sebastien Ogier 24 (15+5+4)
3. Elfyn Evans 21 (13+6+2)
4. Ott Tänak 15 (10+4+1)
5. Adrien Fourmaux 11 (8+3+0)
6. Takamoto Katsuta 9 (4+2+3)
7. Andreas Mikkelsen 6 (6+0+0)
</article>
<article name="Saksan valtio­va­rain­mi­nisteri sättii muita Euroopan maita Ukraina-tuen niukkuudesta" href="https://yle.fi/a/74-20071785">
Saksan valtiovarainministerin Christian Lindnerin mukaan maan eurooppalaisten kumppanien on tehtävä ryhtiliike tuen tarjoamisessa Ukrainalle.Tilanne ei Lindnerin mielestä voi olla sellainen, että Saksa lisää omia menojaan ja maksaa toisten puolesta Ukrainalle ja samaan aikaan Saksan eurooppalaiset kumppanit eivät tee tarpeeksi.Puoluetilaisuudessa Berliinissä lauantaina puhunut Lindner muistutti, että Saksan osuus on tällä hetkellä jo puolet kaikesta siitä tuesta, mitä Ukraina saa Euroopasta.– Emme aio luopua sitoumuksistamme, hän vakuutti.Erityisesti Venäjän hyökkäyssodan alussa Saksaa arvosteltiin siitä, että se epäröi ja viivytteli aseavun lähettmäistä Ukrainaan. Tätä nykyä Saksa tukee Ukrainaa enemmän kuin yksikään Euroopan maa. Eri maiden tukia Ukrainalle seuraavan Kiel-instituutin mukaan Saksa oli antanut yli 17,1 miljardia euroa sotilaallista apua Ukrainalle tammikuun 2022 ja lokakuun 2023 välisenä aikana.Trumpin mahdollinen valtaannousu huolettaaMyös Saksan liittokansleri Olaf Scholz painotti viime viikolla, että Euroopan on panostettava enemmän Ukrainaan. Aseavun lisääminen Ukrainalle on kriittisen tärkeää erityisesti siksi, että Yhdysvalloissa Ukrainan tukeminen on ajautunut sisäpoliittisen kiistan välikappaleeksi.Niin ikään Ukrainan presidentti Volodymyr Zelenskyi sanoi sunnuntaina Saksan yleisradioyhtiö ARD:n haastattelussa, että Yhdysvaltojen passiivinen suhtautuminen tai tuen väheneminen olisivat huono signaali.Zelenskyi vetosi Saksaan, että se käyttäisi taloudellista painoarvoaan lujittaakseen muiden EU-maiden tukea Ukrainalle.Yhdysvaltain entinen presidentti ja republikaanien todennäköinen presidenttiehdokas Donald Trump on puheillaan aiheuttanut hermostuneisuutta maan Ukraina-tuen jatkosta. Moni pelkää, että mikäli Trump valittaisiin marraskuussa presidentiksi, hän saattaisi vetää Yhdysvaltain sotilaallisen tuen Ukrainalta ajatellen, että Yhdysvallat jättää Ukrainan eurooppalaisten huoleksi.
</article>
<article name="Tiktok kiilasi ilta­päi­vä­lehtien ohi nuorten tärkeimmäksi uutis­ka­navaksi – lue viisi vinkkiä uutisten seuraamiseen somessa" href="https://yle.fi/a/74-20071681">
Tiktok on nuorten tärkein uutiskanava. Sen kautta uutisia seuraa 49 prosenttia 13-18-vuotiaista. Asia selviää Uutismedian liiton teettämästä tutkimuksesta.Vielä vuosi sitten ykkössijaa pitivät iltapäivälehdet. Nyt Tiktok on kiilannut selvästi ohi. Iltapäivälehtien verkkosivuilta uutisia seuraa 37 prosenttia nuorista.– Yllätti, että Tiktok oli vuodessa harpannut niin isosti ja oli kirkkaasti edellä, sanoo Uutismedian liiton mediakasvatusasintuntija Hanna Romppainen.Tiktokin nousu on ollut huima vuodesta 2020, jolloin sitä käytti uutislähteenä vain neljännes samanikäisistä nuorista.Yhtenä syynä suosion kasvuun Romppainen pitää algoritmeja, jotka on tehty koukuttamaan. Niiden vuoksi kanavalla vietetään paljon aikaa, mutta ei enää vain viihtymistarkoituksessa. Tiktokista on tullut nuorille merkittävä uutis- ja ajankohtaistiedon lähde.Nuorten suosimassa kärkiviisikossa oli myös kaksi muuta sosiaalisen median kanavaa, Instagram ja Snapchat.– Tämä on tärkeä tunnistaa. Emme voi puhua journalismista irrallaan somekontekstista, koska silloin on riskinä, että se jää kauaksi nuorten arjesta, Romppainen sanoo.Yle listalla kuudentenaPerinteisistä uutismedioista suosituimpia olivat Iltapäivälehdet ja sen jälkeen Ylen verkkosivut, joita 22 prosenttia kyselyyn vastanneista nuorista kertoi seuraavansa.Romppainen muistuttaa, että myös sosiaalisessa mediassa tulee vastaan perinteisten uutismedioiden tuottamaa sisältöä.– Mutta sen tunnistaminen journalistiseksi sisällöksi vaatii aika paljon. On entistäkin tärkeämpi puhua siitä, mitä journalismi on ja mitä journalistiset mediat tekevät, jotta ne erottautuisivat somessa.Kyselyyn vastanneista 69 prosenttia sanoi tunnistavansa Tiktokissa uutismedioiden tekemät sisällöt muista.– En kuitenkaan tuudittautuisi tähän. Journalismin tunnistaminen somessa on todella hankalaa, koska sen joutuu tekemään nopeassa virrassa. Tämä on vakava paikka. Me emme voi jättää nuoria yksin someen tai Tiktokiin.Avaa kuvien katseluToiseksi suosituin uutiskanava olivat nuorilla iltapäivälehtien verkkosivut. Kuva: Henrietta Hassinen / YleHanna Romppainen antaakin viiden kohdan vinkkilistan Tiktokin käyttöön uutiskanavana:1. Muista kuplat”Muista, että se, mitä omalla sivulla tai feedillä näkyy, ei ole koko totuus. Voi kysyä, mitkä näkökulmat omassa feedissä painottuvat? Miten oma feedi erottuu kaverin vastaavasta? Mikä fiideissä on jaettua?”2. Miksi näen tämän?”Algoritmi ohjaa Tiktokissa niin vahvasti sisältöjä, että on olennaista olla algoritmikriittinen. Edellisen kohdan lisäksi voisi miettiä, miten näkemäänsä voisi vaikuttaa. Ettei oltaisi algoritmin armoilla, vaan aktiivisia sen suhteen, mitä sisältöjä tulee nähtäväksi.”3. Kuka sen on tehnyt?”On tärkeää erottaa erilaiset sisällöt toisistaan ja huomata, ovatko ne journalismia, mainontaa vai poliittinen viesti. Silloin voi kysyä, kuka sisällöt on julkaissut, mikä niiden tarkoitus on ja voiko niihin luottaa.”4. Tutustu journalismiin”Seuraa uutismedioita. Jounalismia ei erota, jos sitä ei tee itselleen tutuksi. Ota Tiktokissa kotimaisia uutismedioita seurantaan. Katso, millaista journalistista sisältöä ne someen tuottavat. Tiktok voi pahimmillaan luoda yleiskriittisen asenteen, mutta harjoittele luottamista.”5. Haasta itsesi”Seuraa uutismedioita myös Tiktokin ulkopuolella. Jos löydät kiinnostavan videon Tiktokissa, kokeile seurata myös sen tuottaneen uutismedian omia verkkosivuja.”Videot kiinnostavat enitenKyselyyn vastanneista nuorista päivittäin uutisia seurasi 36 prosenttia. Eniten heitä kiinnostivat omaan elämään liittyvät uutiset, joita kulutettiin mieluiten lyhyinä uutisvideoina. Videot olivat suositumpia kuin teksti, kuvat tai äänet. Sisällön lyhyys suositumpaa kuin syvällisyys tai pituus.Nuoret ja uutismediasuhde -tutkimuksen toteutti Kantar Media Uutismedian liiton toimeksiannosta. Tutkimukseen vastasi 755 nuorta. Tutkimus on osa koulujen ja uutismedian Uutisten viikkoa, jota vietetään 29.1.–2.2.Myös Yle Uutiset on Tiktokissa. Voit seurata Ylen uutisia täällä.Toimittaja Antti Kurra kertoo videolla Tiktokin tulevaisuuden suunnitelmista. Sovelluksen emoyhtiö suunnittelee lukuisia uusia ominaisuuksia.
</article>
<article name="Olo oli surkea, vaikka Hanna-Leena Kuisma oli dieeteillä ja treenasi – verikoe muutti kaiken" href="https://yle.fi/a/74-20071355">
Olo 2.0 – tästä tulee tapaTammikuussa etsimme parempaa oloa yhdessä.Liity porukkaanOnneksi homma räjähti käsiin. Niin nokialainen Hanna-Leena Kuisma, 38, ajattelee nyt, kuusi vuotta burnoutin jälkeen.– Olen aina ollut kiltti ja joustava, enkä ole osannut suojella itseäni. Töissä olin aina valmis mihin tahansa, Hanna-Leena kertoo.Hän oli työskennellyt julkisessa terveyskeskuksessa viisi vuotta pääasiassa hammashoitajana. Hoitotyötä mieluisampia Hanna-Leenalle olivat toimistohommat, joita hän sai tehdä itsenäisesti. Työtehtävät vaihtuivat usein yllättäen kesken päivän.– Hoitotyössä raskainta oli se, etten pystynyt hallitsemaan sitä. Ruokatauot jäivät usein pitämättä, ja jos hammaslääkäri oli myöhässä, asiakkaat kiukuttelivat minulle.Eräänä päivänä helmikuussa 2017 Hanna-Leena oli väsynyt ja uskoi olevansa tulossa kipeäksi. Päivästä tuli taas kerran kiireinen, ja taukoja jäi pitämättä.Hanna-Leenan olo huononi, ja hän hakeutui terveydenhoitajalle. Hän istui alas ja purskahti heti itkuun. Uupunut Hanna-Leena jäi sairauslomalle, joka kesti lopulta kolme kuukautta.– Kun sain vihdoinkin luovuttaa ja levätä, jämähdin kotiin makaamaan. Ensimmäisen kuukauden elin sumussa.Paino nousi 25 kiloa vuodessaHanna-Leena ei jaksanut enää harrastaa mitään. Roskaruoka ja herkut maistuivat. Hanna-Leenalla todettiin lievä masennus, ja hän aloitti masennuslääkityksen.– Sanotaan, että lääke ei vaikuta painonnousuun, mutta varmasti vaikutti, koska se lisäsi ruokahalua. Lihoin vuodessa 25 kiloa.Oltuaan kolme kuukautta sairauslomalla Hanna-Leena yritti palata osa-aikaisesti töihin. Hänelle mieluisat toimistotyöt otettiin pois. Jäljelle jäi hoitotyö, jossa hän joutui venymään kuten ennenkin.Avaa kuvien katseluHoitotyössä on raskainta se, ettei työtä pysty hallitsemaan itse, sanoo Hanna-Leena Kuisma. Kuva: Jani Aarnio / YleKesälomalla Hanna-Leena ymmärsi, ettei voisi enää palata samaan työhön. Hän haki opiskelemaan tradenomiksi Tampereen ammattikorkeakouluun. Syksyllä alkoivat opinnot ja uusi työ asiakaspalveluneuvojana puhelinoperaattorilla.– Toivuin edelleen uupumuksesta, mutta olin iloinen, että sain päiviini täytettä ja uutta opittavaa. Se auttoi pääsemään eteenpäin.Elämänmuutos kesti aina pari viikkoaHanna-Leena yritti pudottaa painoaan pikadieeteillä ja rankoilla treeniohjelmilla. Hän ei jaksanut noudattaa niitä paria viikkoa kauempaa. Paino ei pudonnut, ja olo oli surkea.– Vanhat vaatteet eivät menneet päälle, enkä tunnistanut itseäni peilistä. Silti minulla ei ollut fyysisiä eikä henkisiä voimavaroja rajuihin kunto-ohjelmiin.Vanhat vaatteet eivät menneet päälle, enkä tunnistanut itseäni peilistä.Hanna-Leena KuismaHanna-Leena jätti painonpudotuksen sikseen. Kolmen vuoden ajan hän keskittyi ainoastaan opintoihin ja työntekoon. Kun opinnot alkoivat olla loppusuoralla, hän päätti käydä verikokeissa.– Tulokset olivat karmaisevat: kaikki arvot viittasivat kakkostyypin diabetekseen. Tajusin, että jotain pitää tehdä.Hän päätti muuttaa ruokailutapansa, kun opinnäytetyö olisi hyväksytty ja hänellä riittäisi energiaa muuhunkin. Hanna-Leena halusi ennen kaikkea veriarvonsa kuntoon ja lähti siksi liikkeelle ruoasta.– Olen aina ollut perso suklaalle ja käynyt usein väsyneenä ostamassa kaupasta suklaalevyn. Olen vetänyt sen sitten jo autossa tai viimeistään kotimatkalla.Uudet rutiinit ja uusi työKesän korvalla Hanna-Leena jätti pois muut herkut paitsi jäätelön ja alkoi syödä iltapäivisin terveellistä välipalaa: rahkan, omenan ja kourallisen manteleita. Lisäksi hän alkoi käydä rauhallisilla kävelylenkeillä. Pois jäi myös alkoholi, jonka Hanna-Leena oli huomannut huonontavan paitsi veriarvoja myös unen laatua.Avaa kuvien katseluPitkän tauon jälkeen Hanna-Leena Kuisma aloitti liikunnan rauhallisilla kävelylenkeillä. Kuva: Jani Aarnio / YleKun välipalan syömisestä tuli rutiini, Hanna-Leena alkoi syödä myös aamupalaa ja myöhemmin viisi ateriaa päivässä. Sitten hän alkoi syödä enemmän kasviksia lounaalla ja päivällisellä.– En odottanut radikaaleja muutoksia tai pyrkinyt pudottamaan painoani tietyssä ajassa. Tärkeintä oli saada oma pääni kuntoon ja olla itseäni kohtaan armollinen, Hanna-Leena sanoo.Vuoden aikana paino putosi 15 kiloa, ja samalla veriarvotkin paranivat.Syksyllä Hanna-Leena aloitti palveluneuvojan työn terveydenhuoltoalan yhtiössä Mehiläisessä. Hän piti yhä kiinni säännöllisestä ruokarytmistä ja kävelylenkeistä.– Lopetin vaa’an kyttäämisen ja itseni kiusaamisen. Annoin kropalleni ja mielelleni aikaa keskittyä uusien asioiden oppimiseen.Hanna-Leenan toipuminen uupumuksestaan oli edelleen kesken. Hän kertoi siitä avoimesti työnantajalleen.– Kun kuormituin liikaa, se otettiin huomioon ja työtäni kevennettiin hetkeksi.Korkea kynnys lähteä salilleAvaa kuvien katseluHanna-Leena Kuisma pelkäsi, että kuntosalilla muut katsovat häntä ylipainon vuoksi. Kuva: Jani Aarnio / YleKun uusi työ oli tullut tutuksi, Hanna-Leena halusi alkaa käydä taas kuntosalilla. Tuttu personal trainer teki hänelle helpon aloitusohjelman, johon kuului muutama liike kerran viikossa.– Oli iso kynnys lähteä salille, vaikka polte oli kova. Vanhat salivaatteeni eivät enää mahtuneet päälle ja pelkäsin, että kaikki katsovat minua, kun olen niin lihava, Hanna-Leena kertoo.Treenaaminen tuntui hyvältä, ja kahden kuukauden jälkeen hän alkoi tehdä pidemmän treeniohjelman kahdesti viikossa. Nykyään salitreenejä on kolmesti viikossa. Lisäksi Hanna-Leena käy avantouimassa ja harrastaa kali-kamppailulajia.Yksi muutos kerrallaanTerveyden ja hyvinvoinnin laitoksen THL:n tutkimuspäällikön Susanna Raulion mukaan moni epäonnistuu muuttamaan elämäntapojaan, koska yrittää muuttaa liian monta asiaa kerralla.– Paino voi pudota tiukalla dieetillä, mutta kukaan ei pysty elämään niin koko loppuelämäänsä. Syömistä ja esimerkiksi välipaloja ei pidä pelätä, Raulio kertoo.Paino voi pudota tiukalla dieetillä, mutta kukaan ei pysty elämään niin koko loppuelämäänsä.Susanna RaulioHän kannustaa aloittamaan itselle helpoimmasta asiasta. Se voi olla vaikka säännöllinen syöminen tai kasvisten lisääminen ruokavalioon.– Elämäntapamuutosta ei kannata edes yrittää silloin kun on esimerkiksi uupunut tai elämä on hyvin hektistä, Raulio sanoo.”Peikko tulee välillä olkapäälle”Nykyisin Hanna-Leena on Mehiläisen suun terveyden myyntipäällikkö ja nauttii työstään.– Tämä työ on kuin minulle tehty. Pidän ongelmanratkaisusta ja siitä, että olen saanut lisää vastuuta, hän kiittelee.Työ ja vapaa-aika ovat nyt tasapainossa. Ja jos ne eivät joskus ole, Hanna-Leena tunnistaa uupumuksen merkit. Ensin kärsii uni, sitten liikunta ja lopulta hän haluaa vain käpertyä iltaisin peiton alle syömään suklaata.– Uupua voi niin työssä kuin vapaa-ajallakin, jos tekemistä on liikaa. Tarvittaessa jätän pois yhdistystoiminnan ja salitreenit. Käyn vain kävelyllä.Avaa kuvien katseluJos Hanna-Leena Kuisma uupuu liikaa, hän jättää salitreenit väliin. Kuva: Jani Aarnio / YleHanna-Leena on pudottanut painonsa samaan lukemaan kuin ennen uupumistaan. Hän huolehtii edelleen säännöllisestä syömisestä ja liikunnasta – eikä unohda myöskään herkuttelua. Hän on nyt paremmassa kunnossa kuin koskaan.– Silti peikko tulee silti välillä olkapäälle sanomaan, että nyt pitää äkkiä laihduttaa. Osaan nykyisin hiljentää sen. Ulkonäössäni ei ole virheitä, ei kenenkään ulkonäössä ole.Kolme vinkkiä – tee ainakin nämä1. Aloita pienestäAla käydä vaikka kävelyllä kerran viikossa. Yritä iltapäiväväsymyksen aikaan syödä välipala karkkipussin sijaan.2. Älä jätä kaikkia herkkuja poisJos olet perso suklaalle, jätä se pois, mutta ota tilalle jokin vähemmän houkutteleva herkku, jota sinun ei tee mieli syödä joka päivä.3. Jos et jaksa, lepääJos olet uupunut henkisesti, sinun ei kannata rääkätä itseäsi rankalla jumpalla. Mene mieluummin vaikka kävelylle.Ladataan lomaketta...Olo 2.0 on sisältökokonaisuus unesta, ravinnosta ja liikunnasta. Tammikuussa etsimme parempaa elämää yhdessä toimittaja Inkeri Alatalon kanssa. Katso Olo 2.0:n jakso 8: Kuva musta itestä on muuttunu.
</article>
<article name="Essee: Uutuuselokuva näyttää natsit tavallisina ihmisinä, ja sen katsominen on musertava kokemus" href="https://yle.fi/a/74-20071369">
Rudolf Höss tuijottaa pimeään. Hänen ilmeensä ei värähdä. Hän ei uskalla liikkua. Pimeyden edessä myös Auschwitzin keskitysleirin johtaja on pieni ja yksin.Olen nähnyt brittiohjaaja Jonathan Glazerin uuden elokuvan The Zone of Interest jo kaksi kertaa. Kummallakin kerralla olen tuijottanut valkokangasta lamaantuneena.En pidä natseista enkä natsielokuvista. Miksi elokuva natsijohtajan perhe-elämästä sitten puhuttelee minua?Vielä kuukausia elokuvan näkemisen jälkeen havahdun ajattelemasta sitä eri yhteyksissä: holokaustia taiteessa ja historiassa, ihmisen kykyä pahaan.Joka kerta palaan tähän elokuvan loppupuolella esiintyvään kuvaan:Rudolf Höss yksin pimeyden edessä.Kuvassa ei ole paljon mitään, ja samalla se tuntuu sisältävä kaiken. Uskon, että me kaikki voimme nähdä kohtauksessa itsemme – jos vain uskallamme katsoa.Mikä natseissa kiinnostaa?Olen kyllästynyt natseihin. Heihin liittyvät elokuvat, kirjat ja näytelmät ovat Suomessa todella suosittuja. Olen joskus todennut happamasti, että mistä tahansa teoksesta voi tehdä menestyksen laittamalla sen mainokseen hakaristin.Suomessa yksi syy natsien tenhoon on vaikea suhde omaan sotahistoriaamme. Toisin kuin sotaa, sen jättämiä haavoja on käsitelty taiteessamme liian vähän.Avaa kuvien katseluHollywood harvoin onnistuu kuvaamaan holokaustia. Schindlerin lista (1993) on todennäkösesti onnistunein holokaustista kertova Hollywood-elokuva, sillä se ei päästä katsojaansa helpolla. Sekin on parhaimmillaan keskittyessään johonkin muuhun kuin sankaritarinansa juoneen. Kuva: Wikimedia commons.Uskon natsitarinoiden tulvan johtuvan ennen muuta siitä, että haluamme selityksen asioille, joita emme osaa selittää. Haluaisimme ymmärtää pahuutta, jotta meidän ei tarvitsisi pelätä sitä.Elokuvien ja kirjojen natsihahmot ovat kuitenkin lähes aina pelkkää pop-kulttuurikuvastoa: fetisoituja ja demonisoituja epäihmisiä, jotka haukahtelevat komentosanoja saksaksi.Natsien kuvaamiseen liittyy toinenkin ongelma. Rehellinen pahuuden käsittely vaatisi holokaustin kuvaamista. On kuitenkin väitetty, että holokaustia ei voi kuvata.Kauhuja ei näytetä. Silti ne ovat läsnä koko ajan.Väitteessä on vissi perä. Kuuden miljoonan juutalaisen ja miljoonien muiden ihmisten murhaaminen on niin massiivinen tragedia, että sitä on vaikea edes käsittää. Saati sitten kuvata.Elokuvantekijöitä ja kirjailijoita ei voi syyttää yrityksen puutteesta. Holokausti on erittäin suosittu elokuvien ja kirjojen elementti.Pahimmillaan sitä käytetään aiheen sijasta miljöönä tai yleistunnelmana. Esimerkiksi Heather Morrisin bestseller-romaanissa Auschwitzin tatuoija keskitysleirin kamaluudet ovat vain jännittävä taustakangas, jota vasten teoksen rakkaustarina piirtyy.Tällaisissa teoksissa holokaustin massiivinen ja käsittämätön kauheus katoaa näkyvistä itse tarinan taakse. Katsoja tai lukija pääsee liian helpolla.Avaa kuvien katseluKolmentoista tunnin mittainen dokumenttielokuva Shoah (1985) toimii lukuohjeena The Zone of Interestille. Se luo katsojalle käsitystä holokaustista hitaalla kerronnalla, jossa haastateltujen pitämät tauot ja keskitysleirien metsittyneet rauniot ovat merkittävämpiä kuin se mitä sanotaan tai nähdään. Shoah luottaa katsojan kykyyn täydentää mielessään se, mitä elokuva ei sano tai näytä. Kuva: Les Aleph/Historia/Kobal/Shutterstock/All Over PressThe Zone of Interest kertoo holokaustista vain rivien välissä. Uhrien tarinoiden sijaan se kuvaa kansanmurhan toteuttajia. Sitä, miten pahuus on osa heidän arkeaan.Elokuva näyttää sen, minkä tiedämme, mutta mitä emme halua ajatella:Holokaustin toteuttajat olivat tavallisia ihmisiä. Sellaisia kuin sinä ja minä.Kauhu kuvien takanaElokuvassa ei tapahdu melkein mitään. Enimmäkseen se kuvaa, miten viiden lapsen äiti Hedwig Höss (Sandra Hüller) häärää pyörittämässä taloutta, juoruaa naisseurassa ja esittelee kaunista puutarhaansa Auschwitziin kylään tulleelle äidilleen.Isä-Rudolf ulkoilee luonnossa lasten kanssa ja hoitaa työasioita. Lapset leikkivät.Osa kriitikoista on syyttänyt The Zone of Interestiä ontoksi. Mielestäni se ei ole ontto. Päin vastoin. Elokuva on mykistävä. Sen tunnelma on niin voimakas, että kokemusta on vaikea pukea sanoiksi.Kauhuja ei näytetä. Silti ne ovat läsnä koko ajan.Avaa kuvien katseluThe Zone of Interest on pelkkiä kuvia katsoen kevyt ja pieni elokuva, mutta sen pinnan alla myllertää isoja ja vaikeita kysymyksiä. Kuva: Courtesy of A24Auschwitzin taukoamatta toiminnassa olevista krematorioista syntyvä haju on hallitseva elementti Martin Amisin romaanissa, johon The Zone of Interest perustuu. Elokuvassa ymmärrys tapahtumien taustalla käynnissä olevasta joukkomurhasta välittyy toisella tavalla.Se on läsnä äänimaisemassa, dialogin rivien välissä, näennäisen viattomissa yksityiskohdissa niin kuin puutarhan lannoittamisessa tuhkalla.Kuvaamalla Hössin arkista perhe-elämää ja keskitysleirityön byrokraattista puolta Auschwitzissa kuvattu elokuva herkistää katsojan kaikelle sille, mitä tapahtuu kohtauksien laidoilla ja kuvan ulkopuolella:Öisin taivaalla hohkaavaan krematorion infernaaliseen kajoon. Taustalla tauotta jatkuvaan tuhoamisleirin äänimaisemaan.Emme katso, mutta katsomme kuitenkin.Kehoon siirretty syyllisyys”Meillä on täällä kaikki mitä olemme halunneet.”Näin kuvailee Auschwitzia keskitysleirin johtajan vaimo Hedwig Höss. Repliikki tuntuu yhtä aikaa vilpittömältä ja valheelliselta.Sandra Hüllerin näyttelijäntyössä rouva Hössin ilmeetön ja kulmikas tapa kävellä ja olla viestivät hänen kantavan syyllisyyttä, jota hän ei kykene myöntämään edes itselleen.Avaa kuvien katseluNäyttelijä Sandra Hüller on kertonut haastatteluissa, miten kammottavalta hänestä tuntui mennä saksalaisena Auschwitziin kuvaamaan The Zone of Interestiä. Hän ei halunnut inhimillistää rooliaan, koska ei kokenut Hedwig Hössin ansaitsevan minkäänlaista anteeksiantoa. Kuva: LANDMARK MEDIA / Alamy/All Over PressThe Zone of Interestin henkilöt tietävät tarkalleen, mitä muurin toisella puolella tapahtuu. Se on selvää heidän puheissaan ja kaikessa heidän olemisessaan.Näyttelijöiden työskentely kuvastaa sitä syyllisyyttä, joka iski sodan loputtua saksalaisiin ja isoon osaan muitakin eurooppalaisia. Yhtäkkiä kaikki esittivät, että eivät olleet tienneet mitään siitä, mitä juutalaisille tehtiin.”Opa war kein Nazi”, minun isoisäni ei ollut natsi, on sukupolvelleni yleinen saksalainen hokema. Jos kaikki tällaiset väitteet pitäisivät paikkansa, oli koko natsi-Saksassa vain kourallinen natseja.Nurin käännetty maailmaThe Zone of Interest kuvaa maailmaa, jossa kuolemantehtaat ovat arkipäiväistä byrokratiaa ja kuolevilta ryöstäminen kahvipöytäkeskustelun aihe. Se kysyy samaa kysymystä, jota eurooppalaiset ovat toistaneet itselleen lähes 80 vuotta. Miten se oli mahdollista?Holokausti edellytti saksalaisen yhteiskunnan muutoksen. Maata hallinnut natsipuolue ajoi väkivaltaisen antisemitisminsa läpi 1930-luvulla askel askeleelta.Avaa kuvien katseluEhkä onnistunein fiktioelokuva holokaustista on unkarilaisen László Nemesin Son of Saul (2015). Yhtä keskitysleirin vankia seuraava elokuva pitää kameran niin tiiviisti päähenkilössään sonderkommando Saulissa, että kaasukammiot, teloitukset ja muut Auschwitzin kauhut nähdään vain taustalla. Katsoja ymmärtää näkevänsä vain pienen osan totuutta. Kuva: Photo 12 / Alamy/All Over PressEnsin muuttui kieli, sitten lait ja lopulta ihmisten käyttäytyminen. Lähes huomaamatta moraali oli kääntynyt ympäri ja ihmisten murhaamisesta oli tullut normaali ja hyväksyttävä, jopa välttämättömänä pidetty, asia.Kaiken läpäisseestä asennemuutoksesta huolimatta ajatusta kuolemanleireistä pidettiin Euroopassa liian kamalana. Todisteista huolimatta ihmiset käänsivät selkänsä, kun heidän naapurinsa ajettiin pois kotoaan.On tärkeää, ettei historia unohdu. Vain jos tiedämme, mihin ihmiset kykenevät, voimme estää sitä tapahtumasta uudestaan.Tästä syystä holokaustia on kuvattava. Vaikka sitä ei voi kuvata, on sen yrittäminen välttämätöntä.Holokaustia kuvaavat teokset kysyvät:Mitä sinä tekisit?Pimeys katsoo takaisinMielessäni Rudolf Höss tuijottaa yhä pimeään. Uskon tämän kuvan kulkevan mukanani niin kauan kuin elän.Ainakin toivon niin. Se muistuttaa minua siitä, että meistä jokaisen sisällä on oma pimeytemme.Avaa kuvien katseluRudolf Höss (Christian Friedel) on elokuvassa tehokkuuteen pyrkivä työnarkomaani, jonka työhön kuuluu muun muassa neuvotella IG-Farben-yhtiön edustajien kanssa kaasukammioiden tehoa parantavista uudistuksista. Kuva: Courtesy of A24Me kaikki kannamme syyllisyyttä asioista, joita teemme vaikka tiedämme niiden olevan väärin tai haitallisia.Käännämme nytkin selkämme sodille, joissa siviilejä ja lapsia tapetaan julmasti ja syyttä.Ostamme parin vuoden välein uuden kännykän vaikka tiedämme, että lapsia kuolee kaivoksissa teknologiaame käytettävien mineraalien takia.Saastutamme ainoaa kodiksemme soveltuvaa planeettaa, koska emme kykene hillitsemään päästöjä aiheuttavia tottumuksiamme.Nämä kauhdeudet ja holokausti eivät ole sama asia. Se ei tee meistä vähemmän syyllisiä.Huomaan, että holokaustitarinoille altistuminen on saanut minut epäilemään ihmisen hyvyyttä.Elokuvassa Rudolf Höss voi pienen hetken huonosti, ehkä tekojensa takia. Tapahtuiko niin koskaan todella?Onko natsivaimon kehossaan kantama syyllisyys vain elokuvantekijän romantisoitu käsitys siitä, että ihminen on pohjimmiltaan hyvä?Rinnastaen aiempiin esimerkkeihin nykyajasta: voivatko kännykkäfirmojen toimitusjohtajat koskaan pahoin Kongon kaivoksissa kuolevien lasten takia?Askel pois pimeästäYksi vastaus löytyy dokumenttielokuvasta The Act of Killing (2012), johon The Zone of Interestin loppukohtausta on verrattu.Se seuraa Indonesian kommunistivainoissa ihmisiä raa’asti teloittanutta Anwar Congoa, joka esittää kameran edessä ylpeillen millaisia murhia on tehnyt 40 vuotta aiemmin.Avaa kuvien katseluIndonesian kommunistivainoista kertova The Act of Killing (2012) kysyy samoja kysymyksiä kuin The Zone of Interest. Keskellä kuvassa elokuvan päähenkilö, kuolemanpartioihin osallistunut Anwar Congo. Kuva: The Act Of KillingElokuvan alussa Congo ei tunne syyllisyyttä. Miksi tuntisikaan? Hänhän on Indonesiassa lähes kansallissankari.Loppupuolella, käytyään murhiaan läpi yhä uudestaan ja uudestaan elokuvan tekijöiden kanssa, vanha teloittaja alkaa äkillisesti voida pahoin. Hänen kehonsa tuntuu näyttävän, että jollakin syvemmällä tasolla ihminen tietää tehneensä väärin vaikka kieltäisi sen itseltään.Tarkoittaako se, että toivoa on?
</article>
