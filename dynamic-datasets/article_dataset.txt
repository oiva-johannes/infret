<article name="Analyysi: Pekka Haavisto kehui Olli Rehniä – Alexander Stubb toivoi Riikka Purralle talousonnea" href="https://yle.fi/a/74-20072585">
Presidentinvaalien toisen kierroksen ehdokkaat kohtasivat torstai-iltana Ylen presidenttiväittelyssä.Valitsijayhdistyksen ja vihreiden presidenttiehdokas Pekka Haavisto ja kokoomuksen presidenttiehdokas Alexander Stubb tavoittelevat lisää ääniä ensimmäisellä kierroksella presidenttikisasta pudonneiden kannattajajoukoista.Ylen presidenttiväittelyssä Pekka Haavisto heitti verkkojaan erityisesti valitsijayhdistyksen ja keskustan ehdokkaana presidentiksi pyrkineen Olli Rehnin äänestäjille.– No tuolla on ollut erittäin hyviä ehdokkaita ensimmäisellä kierroksella ja taisin jossain sanoa, että nukkuisin yöni ihan hyvin, vaikka Olli Rehnin hallitsemassa tasavallassa, Haavisto sanoi.– Totta kai minä tuon Pekan ottaisin, naurahti Alexander Stubb kysymykseen, kenet ensimmäisen kierroksen ehdokkaista hän ottaisi varapresidentiksi, jos sellainen Suomessa olisi.Ehdokkaat kosivat maaseudun äänestäjiäHaavistolla ja Stubbilla on haasteita myös maaseudun äänestäjien tavoittelemisessa.Haavisto kiinnitti huomiota maanviljelijöiden talousvaikeuksiin, kun kustannukset ovat nousseet. Stubb kertoi, että hän on menossa maatilalle perjantaina.Suurin potti kodittomia äänestäjiä on perussuomalaisten ehdokkaana kampanjoineen Jussi Halla-ahon tukijoukoissa.Stubb on pääministeripuolue kokoomuksen ehdokas, mutta hän on varonut leimautumista hallituksen ehdokkaaksi.Ylen presidenttiväittelyssä Stubb toivotti kuitenkin valtiovarainministeri Riikka Purralle (ps.) menestystä talouspolitiikan hoidossa.Erilaisia näkemyksiä Nato-politiikastaPresidenttiväittelyn ensimmäisenä aiheena oli ulko- ja turvallisuuspolitiikka.Haavistolla ja Stubbilla on entisinä ulkoministerinä vahvaa käytännön kokemusta ulkopolitiikan hoitamisesta.Kokemus näkyi ja kuului ehdokkaiden linjauksissa. Vastaukset tulivat nopeasti ja sujuvasti. Näkemyksistä löytyi myös eroja äänestäjien arvioitavaksi.Alexander Stubb edustaa ulko- ja turvallisuuspolitiikassa suoraviivaisempaa linjaa kuin ainakin sanoissaan hieman varovaisempi Haavisto.Presidenttiehdokkaat Alexander Stubb ja Pekka Haavisto sanailivat Suomen Nato-politiikasta Ylen presidenttiväittelyssä 1. helmikuuta 2024.Ydinasepolitiikassa Stubb haluaa viestittää Nato-liittolaisille ja myös Venäjälle, että Suomella ei ole rajoitteita ydinaseiden liikuttelussa tai sijoittamisessa Suomeen.Haavisto muistutti, että ydinenergialaki kieltää ydinaseiden sijoittamisen Suomeen. Stubb vastasi, että lakia voidaan muuttaa.Stubb toivoi, että Suomeen sijoitettaisiin pysyvästi esikuntatehtäviin 40–50 Nato-upseeria.Haaviston mielestä harjoitusyhteistyö riittää, eikä Suomeen tarvita pysyviä Nato-joukkoja.Ehdokkaat säilyttivät malttinsa väittelyssäYlen ensimmäinen presidenttiväittely ei presidenttikisaa vielä ratkaissut.Haavisto ja Stubb säilyttivät hyvin malttinsa väittelyssä.Nopeassa sanailussa äänestäjillä saattoi olla välillä hieman vaikeuksia pysyä mukana, mutta koko väittelyn voi katsoa uudelleen Yle Areenasta.Katso koko presidenttiväittely.Presidentinvaalien toisen kierroksen ehdokkaat Pekka Haavisto ja Alexander Stubb kohtasivat Ylen presidenttiväittelyssä 1. helmikuuta 2024.
</article>
<article name="Neljä huippukohtaa Stubbin ja Haaviston presi­dent­ti­väit­telystä" href="https://yle.fi/a/74-20072600">
Presidentinvaalien toisen kierroksen ehdokkaat, kokoomuksen Alexander Stubb ja vihreiden tukema, valitsijayhdistyksen Pekka Haavisto kohtasivat Ylen presidenttiväittelyssä torstaina. Katso alta neljä huippukohtaa.Alexander Stubb ehdottaa Suomeen jonkinlaista Naton alaesikuntaa, jossa ei olisi kysymys tukikohdasta vaan muutamasta kymmenestä upseerista. Haaviston mukaan Suomen puolustus nojaa suomalaisiin eikä turvallisuustilanne ole sellainen, että Nato-joukkoja tarvittaisiin.Pekka Haavisto ei halua Suomen liikuttavan ydinaseita konkreettisesti. Alexander Stubbin mukaan Suomella on nyt mahdollisuus saada ydinasepelotin. Hänen mukaansa on kyse siitä, että Suomi viestittää muulle maailmalle, ettei sillä ole rajoitteita Nato-jäsenyytensä suhteen.Haavisto voisi presidenttinä ottaa kantaan työmarkkina-asioihin kulisseissa. Hän suosittelisi sopimusyhteiskunnassa pysymistä eikä rajujen selkävoittojen ottamista.Alexander Stubbin mukaan presidentin tehtävä ei ole tukea hallituksen politiikkaa. Hän sanoo olevansa asian kanssa varovainen, koska on ollut itsekin hallitusvastuussa, joissa päätökset ovat olleet hankalia.Yle näyttää vielä ensi viikon torstaina 8. helmikuuta toisen presidenttiväittelyn, jolloin teemana on erityisesti ulkopolitiikka.
</article>
<article name="Kuvat ja videot näyttävät, kuinka suomalaiset viettivät lakkopäivää" href="https://yle.fi/a/74-20072567">
Useat SAK:n, STTK:n ja Akavan ammattiliitot protestoivat hallituksen työelämäuudistuksia ja sosiaaliturvaleikkauksia vastaan poliittisilla lakoilla.Lakossa on arviolta 200 000–300 000 ihmistä keskiviikon, torstain ja perjantain aikana.Lakot olivat poikkeuksellisen laajoja torstaina. Ne näkyivät esimerkiksi päiväkodeissa, lentoliikenteessä, tuotantolaitoksissa ja kaupoissa.Torstaina järjestetyssä SAK:n ja STTK:n mielenosoituksessa Helsingin Senaatintorilla oli poliisin arvion mukaan noin 13 000 mielenosoittajaa.Tästä jutusta näet kuvina ja videoina, miten päivä eri puolilla Suomea eteni.Aikaisin aamulla liikkelleLakkovahdit seisoivat torstaiaamuna Škoda Transtechin Otanmäen tehtaan portilla Kajaanissa. Avaa kuvien katseluSAK:n ja STTK:n mielenosoitukseen Helsingin Senaatintorille lähti Turusta aamulla ykstoista bussillista ammattiyhdistysliikkeen jäseniä.  Kuva: Tarja Hiltunen / YleRanja Pelttari ja Marko Ketolainen lähtivät aikaisin aamulla Kokkolan rautatieasemalta kohti Helsinkiä.Eilen keskiviikkona Senaatintorilla oli puolenpäivän aikaan hiljaista ja sää oli sumuinen.24 tuntia myöhemmin aurinkoisella torilla oli tuhansia ihmisiä.Monenlaista kannanottoaAvaa kuvien katseluPääministeri Petteri Orpo (kok.) on sanonut pitävänsä työtaistelutoimia ylimitoitettuina. Hänkin sai osansa mielenosoittajien kylteistä. Kuva: Vesa Moilanen / LehtikuvaAvaa kuvien katseluPääoppositiopuolue SDP:n puheenjohtaja Antti Lindtman piti puheen Senaatintorilla. Kuva: benjamin Suomela / YleMyös työministeri Arto Satonen (kok.) saapui Senaatintorille huutojen säestyksellä.Avaa kuvien katseluHelsingin poliisi arvioi osallistujamääräksi 13 000 ihmistä.  Kuva: Benjamin Suomela / YleAvaa kuvien katseluJärjestäjien arvion mukaan noin 7 000 ihmistä saapui Helsingin ulkopuolelta.  Kuva: Benjamin Suomela / YleYrittäjille vaikeuksia ja ylimääräistä työtäPoliittisilla lakoilla on monenlaisia vaikutuksia yrityksiin. Näin jyväskyläläiset yrittäjät kertoivat lakon vaikutuksista.Avaa kuvien katseluRuokakauppojen aukioloajoissa oli isoa vaihtelua. Tämä kuva on S-market Pasaatista Kotkasta. Kuva: Mari Siltanen / YleAvaa kuvien katseluTurun K-Citymarket Kupittaan kauppias Hannu Aaltosen mukaan noin 80 prosenttia henkilökunnasta tuli torstaina töihin. Hän itse työskenteli kärrypoikana. Kuva: Tarja Hiltunen / YleLappeenrantalainen Miro Kangas sai viettää torstaina vapaapäivää päiväkodista. Hän vietti päivän isänsä kanssa, koska päiväkoti oli kiinni. He kävivät yhdessä ostoksilla.Avaa kuvien katseluKoneen osallistuminen lakkoon pysäytti hissihuoltoa Suomessa. Kuopion kauppakeskus Sektorissa rikkinäisen hissin korjaus viivästyy. Kuva: Petri JulkunenLakko näkyi vahvasti myös muun muassa lentoliikenteessä. Katso Silja Viitalan kuvareportaasista, miltä Helsinki-Vantaan lentoasemalla torstaina näytti.Avaa kuvien katseluSenaatintorilla nähtiin myös toiveikkaita ilmeitä. Kuva: Silja Viitala / YleYle jatkaa lakkojen seurantaa myös perjantaina tässä artikkelissa.
</article>
<article name="Analyysi: Ministerin torilla saama vastaanotto paljasti, ettei helppoja aikoja ole edessä" href="https://yle.fi/a/74-20072566">
Työministeri Arto Satonen (kok.) nousi buuausten saattelemana torstaina Senaatintorin lavalle toistamaan tuttua viestiä. Hallituksen ajamat muutokset ovat välttämättömiä kansantalouden tasapainottamiseksi, kilpailukyvyn parantamiseksi ja työllisyyden lisäämiseksi.Satosen puhe ei varsinaisesti uponnut mielenosoittajiin kuin veitsi sulaan voihin.Ay-liikkeen nyt nähtävät ponnistukset ovat jatkoa jo viime syksyllä alkaneille toimille.Kaava vaikuttaa selkeältä.Siinä missä joulukuiset lakot olivat vuorokauden mittaisia, tämänhetkiset toimet kestävät enintään kaksi päivää.Laajuus on myös paisunut. Nyt kolmen päivän ajalle ulottuvien, erimittaisten lakkojen piirissä on ammattiliittojen mukaan jopa 300 000 työntekijää.Ylen tietojen mukaan SAK:n työvaliokunta kokoontuu huomenna perjantaina ja luvassa on lisää työtaisteluilmoituksia.Jatkoa voi siis seurata jo ennen kuin viimeisetkin keiton jämät on kaavittu soppatykkien pohjilta.Seuraavat toimet tuskin poikkeavat linjasta. Vaikka työntekijäleiri toistelee toivovansa hallitukselta vastaantuloa, siitä ei ainakaan vielä näy merkkejä. Toki siitä ei myöskään ole varmuutta, millainen vastaantulo olisi riittävä.Suurin työntekijäkenttää hiertävä kysymys on varmasti kokemus siitä, että neuvottelut työelämämuutoksista eivät ole aitoja. Työntekijäleiri katsoo elinkeinoelämän kädenjäljen näkyvän niin voimakkaasti hallitusohjelmassa, että työnantajaleirillä ei ole motivaatiota tulla piiruakaan vastaan.Työministeri Satonen heitti jälleen Senaatintorilla palloa palkansaajapuolelle.Hän toivoi, että työntekijäkeskusjärjestö SAK palaa takaisin neuvottelemaan vientivetoisesta palkkamallista. SAK keskeytti neuvottelut joulukuussa, kun asialistaa ei suostuttu laajentamaan koskemaan muita hallituksen ajamia työelämämuutoksia.Perinteisesti merkittävistä työelämämuutoksista on neuvoteltu työmarkkinaosapuolten kanssa. Nyt työ kolmikannoissa on takunnut, ja esimerkiksi poliittisten lakkojen rajaamista pohtineen työryhmän työ päättyi erimielisenä.Osa hallituksen ajamista muutoksista on ay-liikkeelle hyvin periaatteellisia.Esimerkiksi paikallisen sopimisen laajentamisen järjestäytymättömiin yrityksiin pelätään romuttavan koko työehtosopimusten yleissitovuuden.Onko tilanteesta ulospääsyä?Vaikka työnantajat eivät ole nyt nähtävän kiistan suora osapuoli, lakoilla pyritään vaikuttamaan myös työnantajalinnakkeen, Eteläranta 10:n, joukkoihin. Hallitus kuuntelee työnantajaleiriä hyvin herkällä korvalla, palkansaajajärjestöissä nähdään.Työnantajaleirissä katsotaan, että hallitusohjelmakirjauksilla saavutetaan isommat hyödyt kuin mitä haittoja työtaisteluista aiheutuu.Elinkeinoelämän keskusliitto arvioi, että nyt käynnissä olevien lakkotoimien tekemä lovi bruttokansantuotteeseen on 360 miljoonaa euroa. Kipurajan sijaintia voi vain arvailla.Työnantajaleirissä luotetaan eduskunnan kokoonpanon pysyvän vastaisuudessakin heille niin suotuisana, että kerran läpi saatuja poliittisia päätöksiä tuskin tullaan lähitulevaisuudessa purkamaan.Senaatintorille kokoontuneet työntekijät olivat täynnä taistelutahtoa. Ilmassa oli tyytymättömyyttä, vihaakin. Osalle taas tapahtuma saattoi olla toivottu lisävapaapäivä, jolloin saa viettää vapaa-aikaa kollegoiden kanssa.Osassa ammattiliitoista poliittisiin työtaisteluihin osallistuminen jakaa jäsenistöä. Jäsenistöstä iso osa voi olla hallituspuolueiden kannattajia, ja se näkyy muun muassa monessa korkeakoulutettujen keskusjärjestö Akavan jäsenliitossa.Akavalaiset liitot laajemmin eivät olekaan yhtyneet työntekijäkeskusjärjestö SAK:n johtamaan ja STTK:n peesaamaan lakkorintamaan. Ensi viikolla Akavakin kuitenkin järjestää kahden tunnin mielenilmauksen vastalauseena hallituksen toimille. Aika näyttää, meneekö viesti akavalaisten kautta paremmin perille.Kannatus pysynytHallituspuolueiden kannatus on pitänyt pintansa kovista toimista huolimatta.Jos jonkun hallituspuolueen kannatus kääntyisi kovaan laskuun hallituksen työpolitiikan vuoksi, se voisi lisätä soraääniä hallituksen sisällä ja edesauttaa vastaantuloa työntekijäleirin suuntaan.Katse on kohdistunut etenkin perussuomalaisiin. Pettymistä puolueeseen oli ilmassa ainakin Senaatintorilla, kun lakkoilijoita epäisänmaallisuudesta syyttänyt perussuomalaisten kansanedustaja Miko Bergbom piti puheen mielenosoitusväelle.Omaa tarinaansa kertoi yhden mielenosoittajan kantama kyltti, joka julisti tutunkuuloista fraasia mukaillen: ”Perussuomalaiset pettävät aina”.Edessä häämöttää myös huhtikuinen kehysriihi, josta valtiovarainministeri Riikka Purra (ps.) on ennakoinut jopa kahden miljardin lisäleikkauksia.Palkansaajajärjestöt vakuuttavat keinovalikoimaa vielä riittävän. Vaikka Teollisuusliiton ja AKT:n kaltaisia voimaliittoja seurataan tarkasti, esimerkiksi naisvaltaisten matalapalkka-alojen pidemmillä lakoilla voisi olla merkittäviä vaikutuksia ihmisten arkeen.Ammattiyhdistyksiin kuuluu yhä pienempi osa työvoimasta. Tämä voi vaikuttaa ay-liikkeen iskuvoimaan.Nyt nähtävä ponnistus ei kuitenkaan ole viimeinen laatuaan.
</article>
<article name="Puolus­tus­mi­nisteri Antti Häkkänen aikoo estää reservistä eroamisen, kertoo Kyrönmaa-lehti" href="https://yle.fi/a/74-20072595">
Puolustusministeri Antti Häkkänen (kok.) suunnittelee estävänsä reservistä eroamisen.Näin hän kertoi Laihialla ilmestyvälle Kyrönmaa-lehdelle torstaina.Häkkänen aikoo etsiä keinot, ettei reservistä eroaminen olisi enää jatkossa mahdollista.Haastattelussa hän kertoo pitävänsä epäisänmaallisena sitä, että reservistä erotaan.Yhä useampi armeijan käynyt reserviläinen on siirtynyt siviilipalvelukseenVuoden 2022 lopulla Ylelläkin uutisoitiin, että reservistä siviilipalvelukseen siirtyvien määrä on moninkertaistunut Ukrainan sodan alkamisen jälkeen.Vaikka tarkkoja syitä reserviläisten siviilipalveluksen suosion rajuun kasvuun ei kuitenkaan tiedetä, arvioi siviilipalvelusjohtaja Mikko Reijonen siviilipalveluskeskuksesta, että Ukrainan sodan vaikutus oli ilmeinen.Puolustusvoimissa ei oltu kuitenkaan huolissaan lukujen kasvusta.
</article>
<article name="Kommentti: Kimi Räikkösen jälkeinen kuiva putki vihdoin katki? Unelma­liitosta jättipotti tylsäksi haukutulle F1-sarjalle" href="https://yle.fi/a/74-20072549">
Formula 1 -maailma hätkähti oikein kunnolla perjantaina. ”Lewis Hamilton on siirtymässä Ferrarille”, raportoi muun muassa erittäin luotettu ja perinteikäs moottoriurheilumedia Autosport.Sitä ennen italialainen Corriere della Sera oli aamulla spekuloinut siirrolla ja saanut F1-fanit hämmästelemään. Voiko tämä olla totta? Voiko tähän uskoa, vaikka Autosport erittäin harvoin tekee huteja?Autosportin ja Sky Sportsin perään moni muu alkoi myös uutisoida samaa asiaa. Britannin yleisradioyhtiö BBC kertoi myös Mercedeksen reaktiosta. Kokoon oli kutsuttu koko tiimi palaveriin torstai-iltapäiväksi.Italialaisen Gazzetta dello Sportin mukaan ratkaisu oli niin pikainen, että Mercedes-pomo Toto Wolff johti puhetta ja kertoi Hamiltonin yllätysratkaisusta etäyhteydellä ulkomailta. Sky Sports näytti, kuinka Mercedeksen väki tuli paikalle ja sitten poistui nopeasti tehtaalta palaverin jälkeen. Tilanne alleviivasi koko asian yllätyksellisyyttä.Lewis Hamiltonin siirtymisestä Ferrarille on puhuttu jo monena vuotena aikaisemminkin. Ei ole oikeastaan ollut silly seasonia, F1-kuljettajien siirtoaikaa, jolloin tätä liittoa ei olisi nostettu esiin.Nyt kuitenkin tärähti voimalla ja oikein kunnolla. Tavalla, jota ei koskaan aiemmin Hamiltonin Ferrari-huhuissa nähty. Normaalisti silly season ei ole käynnissä ainakaan helmikuun alussa, vaan kesähelteillä ja alkusyksystä.Šokkisiirto sai sinettinsä torstaina noin kello 21 Suomen aikaa. Ensin Mercedes kertoi, että Hamilton on hyödyntänyt sopimuksessaan ollutta purkupykälää ja siirtyy toisaalle kauden 2024 jälkeen.Ferrari tiedotti perään, että Hamilton siirtyy kaudeksi 2025 Ferrarille monivuotisella sopimuksella.Lue lisää: F1-jättipaukulle vahvistus! Näin Lewis Hamilton selittää lähtöään FerrarilleAvaa kuvien katseluLewis Hamilton jättää Mercedeksen historiallisena menestyneenä F1-kuskina. Kuva: NurPhoto / Getty ImagesKaikkein aikojen menestyneimmän F1-kuljettajan siirtyminen kaikkein perinteikkäämpään formulatalliin on järisyttävä uutinen.Hamiltonin ja Ferrarin sopimus on unelmaliitto, jota F1-sarjan omistaja Liberty Media ei varmasti edes villeimmissä unelmissaan uskonut. Hamiltonin ja Ferrarin toiminta avaa valtavia kaupallisia mahdollisuuksia. Ei vain Hamiltonille ja Ferrarille, mutta myös koko sarjalle.F1-sarja oli jo ehtinyt kitua kiinnostavuusongelman kanssa, kun Red Bullista ja Max Verstappenista tuli jopa historiallisen ylivoimaisia. Suurin osa kilpailuista on ollut viime vuosina todella ennalta-arvattavia.Vaikka F1-sarja on kasvanut kasvamistaan, Red Bullin ja Max Verstappenin ylivoimasta olisi tullut varmasti tulevina vuosina iso uhka kuninkuusluokan kiinnostavuudelle globaalisti.Nyt Hamiltonin sopimus Ferrarin kanssa luo ihan uutta kiinnostavuutta sarjaan.Netflixin F1-dokumenttisarjan Drive to Surviven tekijät varmasti hierovat käsiään. Miten Hamilton ajaa tällä kaudella kaikki 24 kilpailua Mercedeksellä, kun hän siirtyy kuitenkin seuraavaksi vuodeksi kilpailijan riveihin? Mitä tapahtuu kulisseissa? Puheenaiheita varmasti riittää.Kimi Räikkösen haamu poistuu?Ferrarin takamatka Red Bulliin on toki vielä melkoinen, mutta nyt on monen mielestä käsillä kaikkien aikojen kovimman kuljettajan viimeinen tanssi. Hamiltonin himoa ei pidä aliarvioida. Brittimestarin kohdalla 40 vuotta ei ole ikä, joka estäisi voittamista.Asetelmat ovat mielenkiintoiset. Vuonna 2025 valmistaudutaan sääntömuutoksiin ja uusiin autoihin. Vuonna 2026 historiallinen kahdeksas kuljettajien mestaruus. Viimeinen niitti ohi Michael Schumacherin kaikkien aikojen ykkösenä. Tällainen elokuvamainen tarina on varmasti monen mielessä.Toisella puolella kolikkoa on sitten Sebastian Vettelin tarina. Saksalainen saapui Ferrarille neljän mestaruuden ja yhden heikomman kauden jälkeen Red Bullilta 2010-luvun puolivälissä. Ferrari ei kuitenkaan siivittänyt Vetteliä enää mestariksi, kun Hamilton ja Mercedes olivat vahvempia.Maranellossa odotukset ovat myös varmasti korkealla. On suorastaan käsittämätön ja monelle Ferrari-fanille, tifosolle, kiusallinen fakta, että Kimi Räikkönen on yhä Ferrarin viimeisen kuljettajien maailmanmestari vuodelta 2007. Sen jälkeen tuli vielä yksi tiimien mestaruus, mutta muuten mahtitallissa on vietetty todella kuivaa putkea.Avaa kuvien katseluJoko joku muukin Ferrari-kuski pääsee vihdoin Kimi Räikkösen jalanjäljissä juhlimaan F1-mestaruutta? Kuva: Getty ImagesNyt jos koskaan Ferrarin kuljettajan pitäisi nousta kuljettajien maailmanmestariksi. Pitkään aikaan ei ole nähty formula ykkösissä kovempaa kuljettajakaksikkoa kuin Lewis Hamilton ja Charles Leclerc. Jälkimmäinen ei varmasti tule myöskään helpolla luovuttamaan valtikkaansa Hamiltonille.Ferrarin oma poika, akatemiasta kasvatettu Leclerc himoinnee varmasti Hamiltonin päänahkaa ja sitä, että hän toisi pitkään odotetun mestaruuden Maranelloon. Ferrarin toimintaan olennaisesti kuuluvaa sisäpolitiikkaa nähdään varmasti.Italialaismedia pääsee takomaan herkullisia otsikoita. Kehutun ranskalaispomon ja Lewis Hamiltonin siirron takapiruna pidetyn Frederic Vasseurin taidot päästään mittaamaan kunnolla.Kaiken kaikkiaan Lewis Hamiltonin šokkipäätös tuo autourheilun kuninkuusluokkaan sähinää, jota se on kaikkien tylsien kisojen jälkeen tarvinnut.Tätä F1-herkkua tuskin malttaa odottaa. Melkoinen täyskäännös viime vuosien tunnelmiin.
</article>
<article name="F1-jättipaukulle vahvistus! Näin Lewis Hamilton selittää lähtöään Ferrarille" href="https://yle.fi/a/74-20072598">
Mercedeksen F1-talli vahvisti tiedotteessaan, että seitsemänkertainen mestari Lewis Hamilton siirtyy muualle tallista tämän kauden jälkeen. Tiedotteen mukaan Hamilton on hyödyntänyt sopimuksessaan ollutta purkupykälää. Vielä viime elokuussa Hamilton oli tehnyt Mercedeksen kanssa sopimuksen tästä ja ensi kaudesta.Ferrari tiedotti perään, että Hamilton siirtyy kaudeksi 2025 Ferrarille monivuotisella sopimuksella.– Minulla on ollut 11 uskomatonta vuotta tiimissä. Olen ylpeä siitä, mitä saavutimme yhdessä. Mercedes on ollut osa elämääni 13-vuotiaasta asti. Olen kasvanut Mercedeksen mukana. Tämä oli yksi vaikeimmista päätöksistäni elämässäni. Nyt on kuitenkin oikea aika ottaa tämä askel. Olen innoissani uudesta haasteesta, Hamilton sanoi tiedotteessa ja kiitteli tallipäällikkö Toto Wolffia.Hamilton vakuuttaa antavansa vielä alkavalla kaudella kaikkensa Mercedeksellä.– Suhteemme Lewisin kanssa on ollut historian menestyksekkäin, kun katsotaan tiimiä ja kuljettajaa. Lewis tulee olemaan tärkeä osa Mercedeksen moottoriurheiluhistoriaa. Tiesimme, että yhteistyömme tulee luonnolliseen loppuun jossain vaiheessa. Nyt se päivä on tullut. Hyväksymme Lewisin päätöksen hakea uusia haasteita, Wolff sanoi.Avaa kuvien katseluTästä se kaikki lähti. Lewis Hamilton ja Toto Wolff juhlivat ensimmäistä F1-mestaruuttaan vuonna 2014. Kuva: Getty ImagesHamilton siirtyi Mercedekselle vuodeksi 2013 McLarenilta. Hän voitti Mercedeksellä kuusi kuljettajien mestaruutta. Vuonna 2016 tuli tappio Nico Rosbergille, mutta muuten britti dominoi Mercedeksen kanssa F1-sarjaa.Jo McLarenilla Hamilton ajoi Mercedeksen moottoreilla F1-uransa alusta asti eli nyt Hamiltonilla katkeaa pitkä 17 vuoden ajanjakso saksalaisen autonvalmistajan kanssa. Jo sitä ennenkin Hamilton teki yhteistyötä Mercedeksen kanssa.Viime vuodet ovat olleet hankalia Hamiltonille ja Mercedekselle. Viimeksi britti on voittanut F1-kilpailun joulukuussa 2021. Kaikkien aikojen eniten F1-kilpailuja voittanut kuljettaja ei ole siis kahdella edellisellä kaudella noussut kertaakaan korkeimmalle korokkeelle.39-vuotias Hamilton on napannut myös kaikkien aikojen eniten paalupaikkoja. Michael Schumacher on ainoa, joka on Lewis Hamiltonin tavoin yltänyt seitsemään mestaruuteen.Siirto tarkoittaa sitä, että Carlos Sainz ei jatka enää alkavan kauden jälkeen Ferrarilla. Lewis Hamiltonin tallitoveriksi jää Charles Leclerc kaudelle 2025.– Meillä on pitkä kausi edessämme. Kuten aina, tulen tekemään parhaani tiimilleni ja tifosoille (Ferrari-faneille) ympäri maailmaa, Sainz kirjoitti X-tilillään.Sainz kertoo, että hänen oma F1-tulevaisuutensa ratkeaa aikanaan.F1-kausi alkaa kolmen viikon päästä testeillä Bahrainissa. Kauden ensimmäinen kilpailu on luvassa Bahrainissa 2. maaliskuuta.
</article>
<article name="Näin Suomen julkinen liikenne pysähtyy – katso lakon vaikutukset busseihin, juniin ja ratikoihin" href="https://yle.fi/a/74-20072444">
Julkinen liike pysähtyy tai harvenee perjantaina lakkojen takia lähes koko Suomessa.Julkisten ja hyvinvointialojen liitto JHL:n lakko pysäyttää matkustajajunaliikenteen koko maassa Pohjois-Suomen yöjunia lukuun ottamatta. Junaliikenteen lakko koskee työvuoroja, jotka alkavat 2. helmikuuta kello 00.01 ja 23.59 välillä. Lauantain junaliikenne kulkee normaalisti.VR:n kaukoliikenteen kertalipun voi muuttaa halutessaan toiseen ajankohtaan maksutta. Jos matkan ajankohtaa ei vaihda, VR palauttaa rahat automaattisesti takaisin lakon ajalle ostetuista junalipuista.Osa kaukoliikenteen busseista ei liikennöiAuto- ja kuljetusalan työntekijäjärjestö AKT:n lakko vaikuttaa kaukoliikenteen linja-autoihin.Osa Matkahuollon vuoroista jää liikennöimättä. Matkahuollon verkkosivujen aikatauluhaussa ja nettilipunmyynnissä on ajantasainen tieto mahdollisen lakonkin aikana.Onnibus pyrkii ajamaan suurimman osan vuoroista. Lipunmyynnissä voi olla peruttuja vuoroja, mutta lista ajettavista vuoroista päivittyy Onnibusin nettisivuille. Lauantaina Onnibus ajaa vuorot normaalisti lukuun ottamatta klo 1.30 Tampereelta lentokentälle lähtevää vuoroa.Vuoroihin voi tulla muutoksia lyhyellä varoitusajalla. Sekä Onnibus että Matkahuolto hyvittävät perutuille vuoroille ostetut liput.Toimittaja Juha Kokkala kyseli Tampereen rautatieasemalle, että vieläkö matkustajilla riittää lakkolaisille ymmärrystä.Paikallisliikenteen vuoroja peruttu ympäri SuomeaAKT:n ja JHL:n lakot iskevät myös paikallisliikenteeseen. Selvitimme, miten lakon vaikutukset näkyvät eri puolilla Suomea.PääkaupunkiseutuPääkaupunkiseudulla paikallisjunat, metrot ja raitiovaunut eivät liikennöi tänään lainkaan. Myös suuri osa HSL:n bussiliikenteestä jää ajamatta.Torstain ja perjantain välisenä yönä bussit ja raitiovaunut kulkevat noin kello kahteen. Sen jälkeen liikenne on lähes kokonaan seisahduksissa ja alkaa uudelleen lauantaiaamuna.Osa busseista kuitenkin kulkee myös perjantaina.HSL päivittää sivuilleen ajantasaista tietoa lakon vaikutuksista liikennöintiin.AvaaTampereBussit, ratikat ja lähijunat eivät kulje perjantaina Tampereen seudulla. Torstain ja perjantain välisenä yönä ratikat ja bussit liikennöivät työvuorot loppuun eli noin kello kahteen.Joitain yksittäisiä bussivuoroja saatetaan ajaa perjantain aikana. Vain neljä linjaa liikennöi perjantaina normaalisti aikataulun mukaan. Ajantasaisen tiedon liikennöivistä linjoista voi tarkistaa Nyssen reittioppaasta.Lauantaina bussiliikenne palaa normaaliksi lauantaiaamuna noin neljän ja viiden välillä. Ratikkaliikenne käynnistyy viiden jälkeen lauantaiaamuna.AvaaTurkuLakko pysäyttää ainakin osan Fölin bussiliikenteestä perjantaina, mutta ajettavia vuoroja on lähes kaikilla linjoilla.Ajettavat vuorot selviävät vasta, kun tiedetään lakkoon osallistuvien kuljettajien määrä. Ajantasainen tieto ajettavista vuoroista löytyy Fölin verkkosivuilta.Fölin reittiopas ei päivity lakon aikana, mutta peruutetut vuorot ovat nähtävissä reittioppaan pysäkkiaikatauluista.AvaaLahtiLahden seudun liikenteessä suurinta osaa vuoroista ei ajeta perjantaina. Lakkopäivänä ajettavat vuorot löytyvät LSL:n verkkosivuilta.Ajettavat linjat kulkevat pääsääntöisesti vain perjantai-iltapäivään saakka.AvaaHämeenlinnaOsa Hämeenlinnan seudun bussivuoroista jää ajamatta perjantaina. Pekolan Liikenteen ja Mikkolan Liikenteen seutulinjat sekä Lehdon liikenteen vuorot kulkevat normaalisti.Esimerkiksi kaikkia Länsilinjojen liikennöimiä linjoja ei ajeta. Myös osa koulukuljetuksista voi jäädä ajamatta.Tiedot päivitetään reittioppaaseen sekä Hämeenlinnan kaupungin verkkosivuille.AvaaJyväskyläUseimmat Linkki-linjat jäävät ajamatta Jyväskylässä, Laukaassa ja Muuramessa. Muutamat linjat kuitenkin liikennöivät normaalisti. Kokonaan ajamatta jäävät Koiviston Auto Jyväskylän vuorot.Linkin aikataulu- ja reittioppaasta näkee, mitkä vuorot liikennöivät lakon aikana.AvaaItä-SuomiLakon takia Itä-Suomessa jää ajamatta osa Koiviston auto Kuopion, Pohjolan matkan, Savonlinjan, Savo-Karjalan linjan ja Soisalon liikenteen vuoroista.Kuopiossa suurin osa paikallisliikenteen bussivuoroista jää ajamatta, mutta muutamia yksittäisiä linjoja ja vuoroja liikennöi normaalisti.Myös osa ely-keskuksen järjestämän liikenteen vuoroista voi jäädä ajamatta. Lakon aikaisen liikennöinnin tietoja päivitetään ely-keskuksen verkkosivuille ja aluekohtaisiin reittioppaisiin.AvaaKaakkois-SuomiPerjantain lakko peruuttaa suuren osan paikallisliikenteen bussivuoroista Kaakkois-Suomessa. Lauantaina liikenne ajetaan normaalisti aamukolmesta alkaen.Katso täältä tarkemmat tiedot Lappeenrannan, Kouvolan ja Kotkan seudun paikallisliikenteestä.AvaaSatakuntaSatakunnassa osa paikallisliikenteestä ei liikennöi perjantaina Raumalla ja Porissa. Lakon piirissä ovat Rauman Gyyt, Porin Linjat ja Satakunnan Liikenne.AvaaVaasaVaasassa suurin osa bussiliikenteen vuoroista jää ajamatta. Kaupunki pyrkii pitämään Liftin reittioppaan aikataulutiedot ajan tasalla.Lakon aikana Vaasan kaupunki tarjoaa bussimatkat ilmaiseksi Vekan ja Oravaisten Liikenteen liikennöimillä linjoilla.AvaaRovaniemiRovaniemellä osa paikallisliikenne Linkkarin bussivuoroista jää ajamatta perjantaina. Myös koulukuljetuksissa on muutoksia.Ajantasainen tieto lakon aiheuttamista muutoksista löytyy Linkkarin sivuilta.Avaa
</article>
<article name="Näin lakot vaikuttavat tänään eri puolilla Suomea – katso lista kaikilta päiviltä" href="https://yle.fi/a/74-20071469">
Osa päiväkodeista, julkisesta liikenteestä, kuljetuksista, ruokakaupoista ja teollisuudesta pysähtyi, kun ammattiliittojen lakot alkoivat.Ensimmäiset lakot alkoivat eilen keskiviikkona, mutta suurempi vaikutus nähdään tänään torstaina 1. helmikuuta. Lakkojen kesto vaihtelee aloittain yhdestä päivästä kahteen. Lisäksi 6. helmikuuta on tiedossa ulosmarsseja.Lisää: Li Andersson syyttää pääministeri Orpoa valehtelusta – Yle seuraa poikkeuksellista jättilakkoaLakoilla ja ulosmarsseilla vastustetaan hallituksen työelämäuudistuksia ja sosiaaliturvaleikkauksia. Niiden piiriin kuuluvat useat keskusjärjestö SAK:n, STTK:n ja Akavan ammattiliitot.Keskusjärjestöt järjestävät laajan mielenilmauksen Helsingin Senaatintorilla tänään torstaina kello 12 alkaen.Lakon vaikutukset keskiviikkona, torstaina ja perjantainaEilen keskiviikkona lakko vaikutti etenkin varhaiskasvatukseen, päiväkoteihin, esiopetukseen, perhepäivätoimintaan ja puistotoimintaan. Vaikutukset jatkuvat torstaihin.Tänään torstaina lakko vaikuttaa lentoliikenteeseen, ruokakauppojen aukioloihin ja valikoimaan, hotelleihin ja ravintoloihin, postin jakeluun, pankkien ja vakuutusyhtiöiden konttoreihin, logistiikkaan ja kuljetuksiin sekä laajasti teollisuuteen. Torstaina alkavat työtaistelutoimet kestävät perjantaihin asti.Perjantaina lakko vaikuttaa torstain osalta mainittujen lisäksi julkiseen liikenteeseen, kun junat, raitiovaunut ja metrot pysähtyvät ja bussit kulkevat harvennetusti tai eivät lainkaan.Lakon vaikutukset ammattialoittainTiedot lakon vaikutuksista löydät alta laajemmin.Päivitämme tähän tuoreimmat tiedot lakon vaikutuksista eri puolilla Suomea.Bussit, junat, raitiovaunut ja metrotJulkinen liikenne pysähtyy tai harvenee lakon ajaksi monissa Suomen kaupungeissa.Pääkaupunkiseudulla paikallisjunat, metrot ja raitiovaunut eivät liikennöi perjantaina 2. helmikuuta lainkaan. Myös HSL:n bussiliikenteestä suuri osa jää ajamatta.Katso lista HSL:n ajettavista bussivuoroista.Tampereen seudulla lakot pysäyttävät käytännössä koko Nysse-liikenteen perjantaina. Ratikat ja bussit liikennöivät noin kello kahteen perjantaina aamuyöllä. Torstaina joukkoliikenne sujuu normaalisti.Turussa Fölin bussiliikenne jatkuu todennäköisesti kaikilla linjoilla, mutta harvennetusti. Heillä lakko kestää perjantain ajan.Kuopiossa suurin osa paikallisliikenteen bussivuoroista jää ajamatta perjantaina. Myös osa ELY-liikenteen vuoroista ja PALI-kyydeistä voi jäädä ajamatta.Jyväskylän alueella linja-autot eivät kulje perjantaina Jyväskylässä, Laukaassa ja Muuramessa. Koulumatkoja ei perjantaina ajeta, pois lukien taksikuljetusoppilaiden koulukuljetukset.Itä-Suomessa lakko koskee perjantaina Koiviston auto Kuopion, Pohjolan matkan, Savonlinjan, Savo-Karjalan linjan ja Soisalon liikenteen vuoroja. Osa näiden vuoroista jää ajamatta.Lappeenrannan ja Imatran paikallisliikenne ei todennäköisesti liikennöi perjantaina lainkaan. Sama koskee seutu- ja lähiliikennelinjoja. Lappeenrannan kaupunki ei voi taata lakisääteisten koulukuljetusten toteutumista.Satakunnassa osa paikallisliikenteestä ei liikennöi perjantaina ainakaan Raumalla ja Porissa. Lakon piirissä ovat Rauman Gyyt, Porin linjat ja Satakunnan liikenne.Rovaniemellä vaikutuksia on bussiliikenteeseen ja osa koulukuljetuksista jää perjantaina ajamatta.Lakko vaikuttaa myös Onnibussin liikennöintiin perjantaina. Ajettavat vuorot on syytä tarkistaa Onnibussin verkkosivuilta ennen matkan ostoa.Koko Suomen matkustajajunaliikenne seisahtuu perjantaina Pohjois-Suomen yöjunia lukuun ottamatta. Junaliikenteen lakko koskee työvuoroja, jotka alkavat 2.2. kello 00.01 ja 23.59 välillä.Radan kunnossapito- ja ratatyökalustoa liikkuu rataverkolla normaalisti.Kaikki ratapihatoiminnot keskeytyvät Haminan ja Kotkan ratapihoilla torstain ajaksi.AvaaLentoliikenneSuomen kaupallinen matkustaja- ja rahtilentoliikenne pysähtyy lähes kaikilla Suomen isoilla lentokentillä torstaina.Lentokenttiä hallinnoivan Finavian mukaan kapasiteettirajoituksia kaupalliselle matkustaja- ja rahtilentoliikenteelle aikavälille 1.–2. helmikuuta on tiedossa Helsinki-Vantaan, Ivalon, Jyväskylän, Kittilän, Kuopion, Kuusamon, Oulun, Rovaniemen, Tampere-Pirkkalan, Turun ja Vaasan lentokentille.Kaupallinen matkustaja- ja rahtilentoliikenne pysähtyy kokonaan aikavälillä 1.2. kello 0.00–2.2. kello 24.00 Joensuun, Kajaanin, Kemi-Tornion, Kokkola-Pietarsaaren, Porin ja Savonlinnan lentokentillä.Puolustusvoimien käytössä olevat Utin ja Hallin sotilaslentokentät sekä Maarianhaminan lentoasema eivät ole lakon piirissä. Myös jotkut Finavian ulkopuoliset kentät voivat olla käytössä.Lentoyhtiö Finnair joutuu perumaan noin 550 lentoa. Yhtiö on valmis siirtämään asiakkaidensa lennot lakkopäiviltä toiseen ajankohtaan lipputyypistä huolimatta. Muille tehdään lentojen uudelleenreititys.Finnair lentää torstain aikana noin kymmenen lentoa. Näistä on tiedotettu asiakkaille.Lentoasemien muista palveluista, kuten kaupoista ja ravintoloista, osa pyritään pitämään auki.Lakon vuoksi lentoasemilla voi olla ruuhkaa lakkoa ennen ja sen jälkeen.Lakoissa ovat mukana ainakin Finavian tai Airpron palveluksessa työskentelevät JHL:n jäsenet, PAMin lentoasemien kiinteistöhuollosta, siivouksesta ja vartioinnista vastaavat työntekijät sekä Finnairin lentäjiä edustava Liikennelentäjäliitto.Monet ulkomaalaiset ovat jo peruneet Lapin-matkansa lakkojen vuoksi.AvaaRuokakaupat, ravintolat ja muut palvelutKaupan ala järjestää vuorokauden mittaisen lakon torstaina 1. helmikuuta. Mukana ovat suurimmat ketjut, eli S- ja K-ryhmät ja Lidl sekä Tokmanni.Lakko voi näkyä ruokakauppojen valikoimassa sekä kauppojen aukioloajoissa. Useat ympärivuorokautiset kaupat sulkeutuvat yöksi. Monet keskikokoiset kaupat sulkeutuvat etuajassa. Osa maan isoista Prismoista on torstaina suljettuna.Alko on auki normaalisti. Verkkotilauksissa voi ilmetä viiveitä.Myös osuuskauppojen pankki- ja parturi-kampaamoiden palvelut saattavat olla kiinni.Myös hotellien, ravintoloiden, liikenneasemien sekä kiinteistö- ja siivouspalvelualan yritysten työntekijöitä on lakossa ympäri Suomea.Hotellit ja ravintolat pyritään pitämään auki esimiesvoimin tai liittoon kuulumattomien työntekijöiden avulla.Jätteenlajittelussa voi 1. ja 2. helmikuuta olla viiveitä. Ainakin Rinki-ekopisteissä tähän varaudutaan.Lakko vaikuttaa torstaina myös pankkien ja vakuutusyhtiöiden palveluihin. Useat konttorit ovat kiinni ja puhelinpalvelut ovat ruuhkaisia. Pankkiautomaatit toimivat näillä näkymin normaalisti.Suomen elintarviketyöläisten liitto (SEL) lakkoilee myös: mukana on lähes 4 500 elintarvikealan työntekijää 21 työpaikalla 1.–2. helmikuuta. Lakko pysäyttää muun muassa Saarioisten tehtaiden tuotannon ja logistiikan kahdeksi päiväksi.AvaaPäiväkodit, koulut ja kirjastotPääkaupunkiseudulla suurin osa päiväkodeista, perhepäivähoidoista ja ryhmäperhepäiväkodeista on suljettuna keskiviikkona ja torstaina. Lakko koskee kaikkia yksityisiä ja julkisia yksiköitä Helsingissä, Espoossa, Vantaalla ja Kauniaisissa. Myös puistotoiminta pysähtyy.Lakko koskee työvuoroja, jotka alkoivat tämän keskiviikon 31.1. kello 6 ja huomisen torstain 1.2. kello 21 välisenä aikana. Lakossa ovat mukana lastenhoitajat, osa varhaiskasvatuksen opettajista ja perhepäivähoitajat.Lopullinen henkilöstötilanne ja torstaina avoinna olevat päiväkodit selviävät vasta huomenna aamulla.Lakon aikaan päiväkoteja on auki Helsingissä 59, Vantaalla 20–30, Espoossa noin 40 ja Kauniaisissa kaksi.Katso täältä lista auki olevista päiväkodeista pääkaupunkiseudullaLakko voi torstaina vaikuttaa myös joidenkin nuorisotilojen, kirjastojen ja liikuntapaikkojen aukioloaikoihin. Näin on esimerkiksi Jyväskylässä.Lakoissa ovat mukana sosiaali-, terveys- ja kasvatusalan ammattijärjestö Tehy, lähi- ja perushoitajaliitto SuPer, julkisten ja hyvinvointialojen liitto JHL ja sosiaalialan korkeakoulutettujan ammattijärjestö Talentia.Tehy ja SuPer rajaavat lakon ulkopuolelle vain viranhaltijat. JHL:n mukaan lakko ei koske heidän osaltaan kotona tehtävää perhepäivähoitoa, ryhmäperhepäivähoitoa, ryhmäperhepäiväkoteja ja yksityistä perhepäivähoitoa.Myös Opetusalan ammattiliitto OAJ ja ammattiliitto Jyty ilmoittivat päivän mittaisesta lakosta pääkaupunkiseudun varhaiskasvatuksessa 31. tammikuuta. Jytyn lakko koskee myös perhepäivähoitoa ja puistotoimintaa.Korkeakoulutettujen keskusjärjestö Akava ilmoitti, että se järjestää ulosmarssin pääkaupunkiseudulla, Turussa ja Tampereella 6. helmikuuta kello 14–16. Marssiin osallistuvat lukuisat sote-työntekijät, insinöörit ja lääkärit.Ulosmarssit eivät koske virkasuhteisia työntekijöitä, kuten opettajia ja poliiseja. Näin ollen Akavan suurin jäsenliitto OAJ ei osallistu ulosmarssiin.AvaaPostiPostin työntekijät eivät tee työvuoroja aikavälillä 1. helmikuuta kello 0.00–2. helmikuuta kello 18. Tämä koskee noin 10 000 työntekijää.Lakon aikana kirjeposti, pakettilajittelu ja logistiikka seisoo. Tämä aiheuttaa muutamien päivien viiveitä lähetysten kulkuun. Posti neuvoo seuraamaan pakettien kulkua OmaPostissa.Postin yritysasiakkaat voivat lähettää lähetyksiä Postille normaalisti.Posti- ja logistiikka-alan unioni PAU kertoi, että lakon ulkopuolelle on rajattu terveyteen ja turvallisuuteen liittyvät työt.AvaaKuljetukset, logistiikka ja huoltoAuto- ja kuljetusalan työntekijäliitto AKT:n lakko kestää torstain ja perjantain, tosin linja-autoalan ja matkahuoltoalan osalta vain perjantain.Lakossa ovat mukana liki kaikki toimialat eli kuorma-autoala, linja-autoala, matkahuoltoala, kaupan automiehet, säiliöauto- ja öljytuoteala, matkatoimistoala, terminaalitoiminta, huolinta-ala, huoltokorjaamot, AKT:n Viking Linen työntekijät ja ahtausliikkeiden toimihenkilöt sekä ahtausala.Myös toimihenkilöliitto Erto ilmoitti lakosta autoliikenne-, huolinta- ja sosiaalialalle 1.–2. helmikuuta.AvaaRakennustyömaat, sähköt, satamat ja muu teollisuusMoni Suomen isoista teollisuusyrityksistä pysäyttää toimintansa osittain tai kokonaan torstaina ja perjantaina. Myös rakennustyömaat hiljenevät etenkin pääkaupunkiseudulla.Rakennusliiton työntekijöiden osalta hätätyö, LVI-huolto ja tienhoito jatkuvat, mutta muutoin lakon piirissä ovat kaikkien sopimusalojen työt Helsingissä, Espoossa ja Vantaalla.Rakennustyömaiden sähkötyöt sekä matkapuhelin- ja tietoliikenneverkkotyöt pysähtyvät JHL:n ja Sähköliiton työtaistelun vuoksi. Mukana on lukuisia yhtiöitä, jotka vastaavat sähköverkkojen rakentamisesta ja kunnossapidosta. Sähkön ja lämmön tuotanto ja jakelu sekä raideliikenteessä tehtävät työt ovat lakon ulkopuolella.Ammattiliitto Pron lakko laajenee koskemaan Digitaa, ICT-alaa, rahoitusalaa, vakuutusalaa sekä tiettyjä kiinteistöalan työpaikkoja. Näissä työnseisaus on 1. helmikuuta.Suomen suurin yleissatama, Haminan-Kotkan satama, on pysähdyksissä torstain ja perjantain. Tämä aiheuttaa todennäköisesti useiden vuorokausien purkutarpeen suman.Useat Stora Enson, UPM:n ja Huhtamäen tehtaat pysähtyvät tai vähentävät toimintaansa paperiliiton lakon ajaksi. Lakot alkavat torstain 1. helmikuuta aamuvuoroista ja päättyvät 3. helmikuuta aamuvuoroihin. Vaikutuksia on ainakin Imatralla, Oulussa, Varkaudessa, Kymissä, Pietarsaaressa ja Raumalla.Myös ruudin valmistus voi pysähtyä. Lakon piirissä on 1. ja 2. helmikuuta myös neljä ammusvalmistaja Nammon tehdasta.Kemianteollisuudessa lakko vaikuttaa ainakin Porvoon Kilpilahden ja Kokkolan teollisuusalueisiin.Lakko vaikuttaa useisiin kaivoksiin ja jalostamoihin esimerkiksi Kittilässä, Sodankylässä, Naantalissa, Kemissä, Torniossa, Raahessa, Sotkamossa ja Siilinjärvellä. Ainakin Nesteen Porvoon jalostamo jatkaa toimintaansa työtaistelusta huolimatta, vaikka on lakon piirissä.AvaaTyötaistelujen ulkopuolelle kaikilla ammattialoilla jäävät ne tehtävät, joiden tekemättä jättäminen aiheuttaisi vaaraa ihmisten hengelle, terveydelle tai omaisuudelle.Katso alla olevasta videosta kootusti, miten lakko vaikuttaa arkeesi.Toimittaja Minna Matintupa selventää, mitä vaikutuksia tulevilla lakoilla on sinun arkeesi. Kuvaus ja editointi: Isto Janhunen / Yle
</article>
<article name="Käsivarren Lapissa lumikaaos" href="https://yle.fi/a/74-20072577">
Voimakkaat myrskypuuskat ovat ravistelleet Lappia torstaina.Ajokeli on erittäin huono Käsivarren Lapissa. Enontekiöläinen taksiautoilija Elli-Maria Kultima kertoi alkuillasta jääneensä jumiin autollaan tien syrjään Muotkatakan kohdalla, vaikka vauhtia oli vain vähän. Lunta oli kertymässä tielle, ja näkyvyyttä oli iltapäivällä vain muutamia metrejä.– Ylämäkeen täytyy pikkuisen vauhtia pitää, Kultima sanoo.Avaa kuvien katseluNäkyvyyttä muutamia metrejä. Tältä näytti torstai-iltapäivänä Valtatie 21 Enontekiöllä.  Kuva: Elli-Maria Kultima Ylämäkeä seudulla riittää, sillä Muotkatakassa sijaitsee Suomen maanteiden korkein kohta. Autossa oli onneksi lämmin, ja puoli kahdeksan aikaan illalla Kultima kertookin jo päässeensä pinteestä, sillä hänen sukulaisensa saapuivat apuun.– Älä lähde ajamaan, jos ei ole pakko, kuuluu Elli-Maria Kultiman neuvo.Kymmeniä vuosia ajanut Kultima ei muista, milloin viimeksi ajokeli olisi ollut yhtä huono. Kultiman mukaan myös muita autoja on jäänyt kiinni tiellä.Finntrafficin mukaan huono sää jatkuu maan pohjoisosassa puoleen yöhön saakka. Ajokeli on huono lumi- ja räntäsateen vuoksi. Paikoin kova tuuli kinostaa lunta.Norjassa Ingunn-myrskyn tuulet raivosivat torstain vastaisena yönä hirmumyrskylukemissa.Avaa kuvien katseluPohjois-Norjan Tromssan myrskyä kuvattuna torstaina. Norjan myrskylle on annettu nimeksi Ingunn. Kuva: Seija TuulentieReittilennoilla vaikeuksia RovaniemelläUseat ulkomaiset reittilennot eivät päässeet laskeutumaan aikataulussa Rovaniemen lentokentälle torstaina myräkän vuoksi.Rovaniemelle oli tarkoitus torstaina laskeutua kuusi lentoa, mutta lentoaseman päällikkö Johan Juujärven mukaan vain kaksi niistä pääsi laskeutumaan normaaliajassa.Kaksi Ryanairin lentoa ja yksi Transavia Francen lento joutuivat ensi lentämään Luulajaan. Myöhemmin torstaina ne pääsivät hakemaan matkustajansa sään parannuttua.Eurowingsin lento sen sijaan lensi Luulajaan tankkaamaan, ja palasi Saksaan. Se palaa perjantaina hakemaan matkustajansa.Normaalisti pääsivät laskeutumaan Turkish Airlines sekä charter-lento Freebird.
</article>
<article name="Yhdysvallat keksi luovan keinon jatkaa Ukrainan sotilasapua – alkaa kierrättää kalustoa Kreikan välityksellä" href="https://yle.fi/a/74-20072570">
Kreikan hallitus on alkanut pikaisesti valmistella kahdenvälistä, sotilaallista tukipakettia Ukrainalle. Kreikka panee kasaan paketin, johon kuuluu muun muassa aseistusta ja tarvikkeita.Itsestään Kreikka ei apupakettia keksinyt vaan pyyntö tuli suoraan Yhdysvalloilta, joka ei viime vuoden lopun jälkeen ole pystynyt sopimaan Ukrainan tuen jatkosta.Yllättävintä Kreikan apupaketissa on se, että myös Ukrainalle luovuttava kalusto tulee Yhdysvalloilta. Asiasta ovet kertoneet kreikkalaiset tiedotusvälineet.– Kun rahat ovat nyt loppu, tehdään luovia ratkaisuja, sanoo Ruotsin maanpuolustuskorkeakoulun sotatieteiden dosentti Ilmari Käihkö.Homma toimii näin.Yhdysvallat lahjoittaa Kreikalle muun muassa partiointiveneitä, kuljetuskoneita ja panssariajoneuvoja, joita se ei itse tarvitse.Avaa kuvien katseluYhdysvallat kierrättää Ukrainaan Kreikan kautta muun muassa kaksi ilmavoimien Hercules C-130H-kuljetuskonetta. Kuva: Alireza Boeini/AOPPresidentillä on oikeus määrätä lahjoitukselle hinta, nolla dollaria, kunhan Kreikka huolehtii kaluston siirtämisestä. Lupaa kongressilta ei tarvitse kysyä.Yhdysvallat on liittänyt lahjoitukset ja niiden toimitukset Ukrainaan osaksi samaa sopimusta, jolla se myy Kreikalle 40 F-35-hävittäjää.– Kyllä Yhdysvaltain hallinnossa ja tiedustelupalveluissa ymmärretään, että jos Ukrainaa ei tueta nyt ja Venäjä pääsee tavoitteeseensa, siitä tulee valtavia seurauksia kansainväliselle turvallisuudelle, Käihkö sanoo.Kilpajuoksu aikaa vastaanYhdysvaltain keskustiedustelupalvelun CIA:n johtaja William Burns kirjoitti tällä viikolla Foreign Affairs -lehdessä, että tuen vetäminen Ukrainalta olisi Yhdysvalloilta ”kaikkien aikojen oma maali”.Republikaanienemmistöinen edustajainhuone on estänyt rahoituspäätöksen teon kongressissa viime vuoden lopulta lähtien.Käihkö sanoo, että Yhdysvaltain tuen jumiutuminen jo tässä vaiheessa on tullut yllätyksenä.– Uskottiin, että Ukraina-tuki jatkuisi ainakin tämän vuoden loppuun asti, Käihkö sanoo viitaten Yhdysvaltain presidentinvaaleihin marraskuussa.Yhdysvaltain sisäpoliittinen vääntö on osoittanut, että Ukrainan tukijoilla onkin yhtäkkiä vuosi vähemmän aikaan saada korvaavaa tukea kuntoon.Kilpajuoksu aikaa vastaan on käynnissä.– Euroopan pitäisi päättää, mitä haluamme Ukrainassa tapahtuvan ja toimia sitten sen mukaan. Tästä Euroopassa ei ole yhteistä näkemystä, Käihkö sanoo.Torstaina Euroopan unioni sopi huippukokouksessa neljän vuoden aikana Ukrainalle annettavasta 50 miljardin euron talousavusta kotirintaman tukemiseen.Alla olevalla videolla Ukrainan presidentti Volodymyr Zelenskyi kiittää päätöksestä.Ukrainan presidentti Volodymyr Zelenskyi kiitti EU-johtajia tukipäätöksestä.Valmisteilla on lisäksi päätös seuraavasta 5 miljardin euron sotilasavusta rauhanrahaston kautta.Euroopalta kysytään riskinottokykyäKäihkö muistuttaa, että kahdenvälinen tuki Ukrainalle on kasvanut. Saksa on luvannut kaksinkertaistaa tukensa kahdeksaan miljardiin euroon tänä vuonna.Suuri kysymys Yhdysvaltain tuen jumiutuessa on se, että vaikka tahtoa Euroopassa Ukrainan tukemiseen löytyisi, onko siihen kykyä.– Tähän vaikuttaa eurooppalaisten oma riskinottokyky eli kuinka paljon on halua ja uskallusta siirtää materiaalia Ukrainaan, Käihkö sanoo.Avaa kuvien katseluIlmari Käihkö sanoo, että Ukrainan tukeminen testaa Euroopan riskinottokykyä. Kuva: Berislav Jurišić / YleEsimerkiksi jatkuva ammuslupauksista lipsuminen on osoittanut, että sotamateriaalin tuottaminen vie aikaa ja tuki tässä vaiheessa on nimenomaan pois maiden omista varastoista.– Ukrainan tuen varmistamisessa on kyse kolmesta asiasta: poliittisesta tahdosta, kyvyistä ja halusta kantaa riskiä, Käihkö summaa.Tällä hetkellä Ukrainaa ei tueta tarpeeksi verrattuna sen omiin tavoitteisiin palauttaa vuoden 1991 rajat.Menossa ”rakennusvuosi”Viime viikonloppuna The Washington Post -lehti kirjoitti, että Valkoinen talo muuttaa tänä vuonna Ukraina-strategiaansa.Ukraina ei pysty tänä vuonna valtaamaan menettämiään alueita takaisin. Niinpä Ukrainaa tuetaan vahvistamalla sen puolustusvoimaa ja taloutta.– Ukrainalla ei tällä hetkellä ei ole resursseja laajamittaiseen hyökkäykseen, Käihkö toteaa.Rintamalla tämä näkyy.Kesällä Ukraina ampui hyökkäysvaiheessaan päivittäin arviolta 7 000 ammusta ja Venäjä ampui 5 000.Nyt Ukraina ampuu päivässä 2 000 kranaattia, Venäjä 10 000.– Tästä vuodesta on puhuttu rakennusvuotena, jolloin Ukrainaa valmistellaan siihen, että hyökkäyskyky löytyisi vuonna 2025, Käihkö sanoo.Ukrainaa tuetaan muun muassa rakentamaan omaa puolustusteollisuutta, jolloin sen riippuuvuus epävarmasta, ulkopuolisesta tuesta vähenisi.Venäjäkin tietää tämän. Käihkö huomauttaa, että Venäjä on kohdistanut tänä talvena ilmaiskujaan juuri puolustusteollisuuteen eikä esimerkiksi sähkövoimaloiden kaltaisiin infrakohteisiin.Hyviä uutisia rintamalta ei ole tiedossaKäihkö muistuttaa, että rintama ei ole juurikaan liikkunut yli vuoteen. Venäjän vähimmäistavoite on kuitenkin edelleen liittää ainakin Itä-Ukrainan Donbas pysyvästi itseensä.– Venäjä jatkaa hyökkäyksiään ja sen olisi varmaan hyvä saada jotain aikaiseksi ennen [maaliskuun] presidentinvaaleja.Avaa kuvien katseluVenäjän ohjusisku teki 23. tammikuuta tuhoa Kiovan lähellä. Kuva: Aleksandr Gusev/AOPKäihkö harmittelee, että usein Ukraina-keskustelussa unohtuu vastapuoli eli Venäjä.– Venäjällä varmasti myös ajatellaan, että Ukraina on nyt heikko ja kannattaa käyttää tilaisuus hyväkseen, Käihkö sanoo.

Aloite on ainakin väliaikaisesti enemmän Venäjän käsissä. Käihkön mukaan nykytietojen valossa ei kuitenkaan ole syytä odottaa Ukrainan suurta romahdusta.– Hyviä uutisia ei Ukrainan puolelta kannata hirveästi tänä vuonna odottaa, Käihkö sanoo.
</article>
<article name="Venäjän Mustanmeren laivasto pieneni jälleen? Ukraina kertoo upottaneensa korvetin" href="https://yle.fi/a/74-20072569">
Ukraina sanoo upottaneensa venäläisen korvetin, Ivanovetsin.Reuters julkaisi videon, jolla väitetty meridroonihyökkäys näkyy. Ivanovetsiin osuu videon perusteella ainakin kolme meridroonia. Alukselta yritetään tulittaa drooneja, mutta ne onnistuvat tehtävässään ja räjähtävät tuhoisin seurauksin.Videon väitetään olevan keskiviikon ja torstain väliseltä yöltä.Kyse on vuonna 1988 valmistuneesta kevyestä Molnija-luokan ohjuskorvetista. Alus kuului 41. ohjusveneprikaatin 298. ohjusvenelaivueeseen, vahvistaa Ylen asiantuntija Marko Eklund.– Se on suhteellisen pieni, 56-metrinen alus. Kyseisen alusluokan miehistöön kuuluu noin 40 henkeä, Eklund kertoo.Pääaseena aluksella on neljä P-270 ”Moskit” -merimaaliohjusta, joiden kantaman arvioidaan olevan versiosta riippuen 120–250 kilometriä. Ohjus lentää yli kaksinkertaisella äänennopeudella ja siitä on ollut käytössä myös lentokoneesta laukaistava versio.Ukrainan sotilastiedustelupalvelun mukaan alus oli partioimassa Krimin niemimaan edustalla.Turvallisuusyhtiö Ambreyn mukaan Ukraina käytti iskussa todennäköisesti kuutta meridroonia. Kukin sisältää noin 300 kiloa räjähteitä. Asiasta kertoo uutistoimisto AP.Avaa kuvien katseluIvanovets (oik.) osallistui Mustanmeren laivastopäivään Krimin Sevastopolissa toisen korvetin kanssa vuonna 2019. Kuva: EPA-EFEVenäjä ei ole kommentoinut upottamista, mutta Venäjän armeijaan kytköksissä olevalla Telegram-kanavalla kerrottiin Ukrainan hyökänneen yhdeksällä meridroonilla alueelle yöllä. Kanavan mukaan neljä drooneista havaittiin ja niitä kohti avattiin tuli.Kanavan mukaan yksi kohteena ollut alus ”vaurioitui”.Lähteet: AP, AFP, STT
</article>
<article name="EU:n ydinjoukko laittoi Unkarin ruotuun huippu­ko­kouksen aamuna" href="https://yle.fi/a/74-20072530">
Unkarin pääministeri Viktor Orbán suostui Ukrainalle maksettavaan tukeen EU:n ydinjoukon kurinpalautuksessa, joka edelsi varsinaista huippukokousta.Paikalla olivat Ranskan presidentti Emmanuel Macron, Saksan pääministeri Olaf Scholz ja Italian pääministeri Giorgia Meloni sekä EU-komission puheenjohtaja Ursula von der Leyen.EU-päättäjät olivat kokoontuneet Brysseliin ylimääräiseen huippukokoukseen siksi, että Unkari torppasi joulukuun kokouksessa Ukrainalle maksettavan tuen.Orbán toisti tiettävästi kokouksessa vaatimuksiaan muun muassa veto-oikeudesta. Hän halusi, että tukea myönnettäisiin Ukrainalle vain vuodeksi, minkä jälkeen siitä pitäisi taas päättää yksimielisesti.Kokouslähde arvioi, että Orbánin piti kuulla kasvotusten EU-johtajilta, että he ovat tosissaan eikä vastaantuloa ole odotettavissa. Orbán ei luottanut pääministerien lähimpien neuvonantajien viesteihin, vaikka kannat ovat olleet samat viikkojen ajan.Orbánin pelimerkit alkoivat olla vähissä.Varsinainen huippukokous ehti kestää vain muutaman minuutin, kun Eurooppa-neuvoston puheenjohtaja Charles Michel ilmoitti, että Unkari hyväksyy Ukrainan tukipaketin.Pieninä myönnytyksinä sopimukseen kirjattiin, että tuesta keskustellaan vuosittain ja tarvittaessa voidaan tehdä arvio kahden vuoden kuluttua. Tämä on kaukana Unkarin vaatimasta veto-oikeudesta.Nämäkin lauseet olisi voitu kirjata sopimukseen jo joulukuun huippukokouksessa, yksi virkamies totesi.Orbán selitti asiaa tviitissään parhain päin: ”Tehtävä suoritettu. Unkarin rahoja ei päädy Ukrainaan, ja meillä on kontrollimekanismi.”Unkarilta jäädytettyjä varoja ei ole ollut tarkoituskaan käyttää Ukrainan tukemiseen. Tuki maksetaan EU-budjetista, jonka maksajia ovat jäsenmaat.Unkarin päätökseen saattoi vaikuttaa myös aiemmin viikolla Financial Timesiin vuodettu asiakirja, jonka mukaan Unkarin tukemista aiottiin rajoittaa, niin että maan talous ajautuu entistä pahempaan alamäkeen ja sijoittajat menettävät luottamuksensa.EU-johtajat pohjustivat päätöstä edellispäivän illallisella. Pääministeri Petteri Orpon (kok.) mukaan siellä vahvistui, ettei kukaan lipeä Unkarin puolelle. Orbán ei ollut illallisella.Moni tympääntyi Unkariin tukiriidan kestäessä. Orpon mukaan Unkari ei päätöksen jälkeen saanut muilta arvostelua mutta ei kehujakaan.Esimerkiksi Puolen pääministeri Donald Tusk totesi Reutersin mukaan, ettei hän luottaisi siihen, että Orbán jatkossa pelaa joukkueessa.Unkari on harannut EU:ssa vastaan jo monissa päätöksissä, esimerkiksi Venäjän-vastaisissa sanktioissa.
</article>
<article name="50 miljardin Ukraina-tuesta sopu EU-huippu­ko­kouksessa" href="https://yle.fi/a/74-20072489">
EU on päässyt sopuun Ukrainalle annettavasta 50:n miljardin euron tukipaketista. Kaikki 27 jäsenmaata hyväksyivät tukipaketin ylimääräisessä huippukokouksessa Brysselissä.– Näin varmistetaan vakaa, pitkäaikainen ja ennustettava rahoitus Ukrainalle, Eurooppa-neuvoston puheenjohtaja Charles Michel kirjoitti viestipalvelu X:ssä.Sopimuksen syntymisestä ilmoitettiin heti kokouksen alettua.Vielä joulukuussa Unkari vastusti tukea eikä päätöstä Ukrainan tukemisesta saatu silloin aikaan. Sen jälkeen Unkarin kanssa on käyty neuvotteluja asian ratkaisemiseksi. Kuitenkin vielä ennen ylimääräistä huippukokousta oli epäselvää, miten Unkari nyt asian kanssa toimii.Ukrainan pääministeri Denys Šmyhal kiitteli tuoreeltaan päätöksen syntymistä.– EU-maat osoittivat solidaarisuutensa ja yhtenäisyytensä Ukrainaa kohtaan, hän sanoi.Myös presidentti Volodymyr Zelenskyi kehui päätöstä ja sanoi sen vahvistavan Ukrainan pitkän ajan taloustilannetta. Zelenskyi piti erittäin tärkeänä, että kaikki EU:n jäsenmaat hyväksyivät tukipaketin.Neljän vuoden aikana maksettava 50 miljardin euron tukipaketti ei ole sotilaallista tukea. Paketilla tuetaan Ukrainan jälleenrakentamista ja sodasta toipumista.Ukraina odotaa saavansa paketin ensimmäisen osan, 4,5 miljardia euroa, maaliskuussa.Reutersin lähde: Unkarin tuet pysyvät jäädytettynäVälittömästi ratkaisun jälkeen ei ole selvää tekivätkö muut EU-maat Unkarille myönnytyksiä.Sopimuksessa tukipaketista on kirjattu, että siitä keskustallaan vuosittain. Pakettia arvioitaisiin tarvittaessa kahden vuoden välein.Uutistoimisto Reutersille puhuneen EU-lähteen mukaan Unkarilta jäädytetyt varat pysyvät sopimuksesta huolimatta jäädytettynä. EU-lähde sanoi, että Unkarin on edelleen täytettävä vaadittavat ehdot, jotta tuet vapautetaan.Unkarilta on jäädytetty tukia oikeusvaltioperiaatteen rikkomisen takia. Joulukuussa komissio vapautti Unkarille 10 miljardia euroa, koska maa oli komission mukaan edennyt vaadituissa uudistuksissa. Jäissä on yhä 20 miljardia euroa.EU-maat ovat syyttäneet Unkarin itsevaltaista pääministeriä Viktor Orbánia kiristämisestä tukipakettiasialla. Orbán on ylläpitänyt läheisiä suhteita Vladimir Putiniin Venäjän Ukrainaan hyökkäämisestä huolimatta.Orbán ei ole kommentoinut tukipaketin syntymistä. Kokouspaikalla olevien delegaattien mukaan hän ei olisi saanut mitään myönnytyksiä, kertoo brittiläinen The Guardian-lehti.
</article>
<article name="Tammikuu tarjosi kaikkea paukku­pak­kasista vesisateisiin – katso kuukauden parhaat sääkuvat" href="https://yle.fi/a/74-20070418">
Avaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katseluAvaa kuvien katselu
</article>
<article name="Haavisto ja Stubb paljastavat ystä­vä­kirjassa lempiruokansa ja hirveimmät kokemukset ulkomailta" href="https://yle.fi/a/74-20072243">
Osa artikkelin sisällöstä ei ole välttämättä saavutettavissa esimerkiksi ruudunlukuohjelmalla.
Toteutus vaatii toimiakseen JavaScriptin.

</article>
<article name="Näin Stora Enson pomo perustelee yt-neuvotteluja, joista voi seurata potkut tuhannelle ihmiselle" href="https://yle.fi/a/74-20072562">
Metsäyhtiö Stora Enso kertoo valmistelevansa kannattavuuden parantamisohjelmaa, joka voi johtaa noin tuhannen työntekijän vähentämiseen.Henkilöstövähennykset koskettaisivat konsernin kaikkia toimintoja. Vielä ei ole tiedossa, miten paljon ja mistä yksiköistä työpaikkoja lähtee Suomessa.– Markkinatilanne on edelleen haastava. Näkyvissä on joitakin normalisoitumisen merkkejä, ja me teemme oikeita asioita, koska pystyimme kuitenkin kolmannesta kvartaalista jonkun verran parantamaan tulosta, mutta edelleen ollaan epätyydyttävän alhaisella tasolla, sanoo toimitusjohtaja Hans Sohlström.Yhtiö keskittyy ydintoimintoihin, joita ovat asiakkaiden palveleminen ja tuotteiden tehokas tuottaminen. Joitakin hallinnollisia tehtäviä saattaa jäädä pois. Tavoitteena on 80 miljoonan euron säästöt.– Meidän pitää epävarmassa markkinatilanteessa keskittyä niihin asioihin, mihin me voimme vaikuttaa. Muun muassa kustannustehokkuus on meidän käsissämme.Osinko laskee rajustiMuutosneuvottelut yhtiön eri toimintamaissa käynnistyvät lähiaikoina.Valtaosa suunnitelluista säästöistä voisi toteutua vuonna 2025, mutta merkittävä osa mahdollisista työntekijävähennyksistä tapahtuisi jo vuoden 2024 ensimmäisellä puoliskolla.Ohjelmaan ei ole suunniteltu uusia tuotantolaitosten sulkemisia.Stora Enson loka–joulukuun liikevaihto laski liki neljänneksen ja oli 2,17 miljardia euroa. Operatiivinen liiketulos pieneni 51 miljoonaan euroon vuoden takaisesta 355 miljoonasta.Osinko laskee 0,10 euroon osaketta kohti viime vuonna maksetusta 0,60 eurosta.Viime vuoden lopussa yhtiö sai päätökseen kesäkuussa 2023 käynnistyneen uudelleenjärjestelyohjelman. Sen myötä operatiivinen liiketulos parani 110 miljoonalla eurolla vuodessa ja henkilöstöstä vähennettiin 1 150 työntekijää.Vuonna 2023 liikevaihto oli 9,4 miljardia euroa. Vuotta aiemmin se oli 11,7 miljardia euroa. Yhtiö työllistää noin 21 000 henkilöä.
</article>
<article name="Yhä useampi kesätyöpaikka toivoo hakijasta videota – katso vinkit, mitä esitte­ly­videossa kannattaa näyttää" href="https://yle.fi/a/74-20071287">
Kesätyöhaku käy juuri nyt kuumimmillaan. Nykyään moni työnantaja pyytää hakijalta myös esittelyvideota.Kysyimme eri yrityksiltä, mikä merkitys videolla on työpaikan saamisessa ja voiko sen avulla parantaa asemaansa rekrytoinnissa.Tavarataloketju Motonetin henkilöstöjohtaja Mira Prinz kertoo, että heillä esittelyvideo pyydetään, sillä se on heidän kokemuksensa mukaan monelle nuorelle hyvin luonteva tapa ilmaista itseään.– Jokainen saa loistaa omalla tavallaan. Toki huomioimme, että videon tekeminen voi olla myös epämiellyttävää. Emme pudota ketään pois hakuprosessista pelkän videon perusteella, Prinz kommentoi.Avaa kuvien katseluMotonetin Mira Prinzin mukaan video usein syventää hakijan persoonaa. ”Siinä voi tulla esille myös jotakin sellaista, mitä ei varsinaiseen hakulomakkeeseen ole huomannut laittaa tai me emme ole huomanneet kysyä.” Kuvituskuva. Kuva: Juuso Stoor / YlePersoona ja asenne esiinTavarataloketju Tokmannilta kerrotaan videohakemusten määrän kasvaneen selvästi. Heille hakiessa videon tekeminen ei ole pakollista, mutta sitä kannattaa harkita.Video ei kuitenkaan aseta hakijoita eri viivalle, vaan se on hyvä mahdollisuus tuoda esiin eri tavalla omaa persoonaa, motivaatiota ja asennetta.– Sisältö ratkaisee, ei niinkään sisällön tiedostomuoto, kertoo Tokmannin HR-asiantuntija Jasmin Rinne sähköpostitse.Avaa kuvien katseluKaikki eivät ole luontaisia esiintyjiä. Tämän ymmärtävät myös työnantajat. ”Jännittäminenkin on ok, jos asenne ja motivaatio on kunnossa”, sanoo Tokmannin Jasmin Rinne. Kuvituskuva. Kuva: Tiina Jutila / YleLinnanmäen huvipuiston henkilöstöjohtaja Mirva Mölsä kertoo, että esittelyvideo on merkityksellinen lisä hakuprosessissa niin työnhakijalle kuin rekrytoijallekin.– Video voi auttaa välittämään asiakaspalveluosaamista ja positiivista asennetta. Myös kielitaidon voi esitellä videolla.Mölsä pitää esittelyvideon vahvuutena myös sitä, että siinä hakija saa kertoa itsestään haluamallaan tavalla ja haluamassaan järjestyksessä. Persoonallinen ote ja toteutus huomataan.Vaikka toteutustapa on vapaa, yhden vinkin Mölsä kuitenkin antaa.– Video kannattaa tehdä rauhallisessa paikassa, jotta itse esittely tulee selkeästi esille.Avaa kuvien katseluLinnanmäen huvipuistoon hakevien kannattaa harkita videohakemuksen tekemistä. ”Se voi tuoda hyvän loppusilauksen hakemukseen ja täydentää kirjallista hakemusta”, sanoo Linnanmäen henkilöstöjohtaja Mirva Mölsä. Kuvituskuva vuodelta 2020. Kuva: Matti Myller / Yle Hakuprosessissa kokonaisuus ratkaiseeS-ryhmän rekrytoinnista vastaava päällikkö Annina Hyvönen kertoo sähköpostitse, että muutamissa osuuskaupoissa on käytössä videoesittely.Pääsääntöisesti haku kuitenkin tapahtuu netin kautta perinteisellä hakemuksella ja CV:llä, eli ansioluettelolla. Hyvönen pitää tätä tärkeänä osana hakemusta.– Kesätyö on usein nuorelle ensimmäinen työpaikka, mihin CV:n tarvitsee. Sen tekeminen osaltaan kartuttaa nuoren työelämätaitoja, kun sen yhteydessä tulee listattua, mitä kaikkea on tehnyt ja mitä vahvuuksia löytyy.Avaa kuvien katseluIkea Suomen rekrytointipäällikkö Anna-Maija Korko arvioi, että noin viidessä prosentissa hakemuksia on mukana video. ”Kannattaa tehdä hakemus siinä muodossa, joka itselle tuntuu luontevimmalle.” Kuva: Yle KuvapalveluJos kirjallinen ilmaisu ontuu, voiko hyvällä videolla pelata itselleen kesätyöpaikan?Kaikki kyselyyn vastanneet työnantajat painottavat, että hakuprosessissa kokonaisuus ratkaisee. Erinomainen video ei välttämättä pelasta, jos kokonaisuus ei ole kunnossa.– Mutta sen avulla voi löytyä joku potentiaalinen kultajyvä, joka ehkä muuten jäisi huomaamatta, sanoo Motonetin henkilöstöjohtaja Mira Prinz.
</article>
<article name="Lapissa juhlitaan penkkareita jo nyt – katso tunnelmat" href="https://yle.fi/a/74-20072555">
Penkkarikausi alkoi jo pohjoisessa, kun Rovaniemellä järjestettiin tänään penkinpainajaiset eli penkkarit.Bilettävien abien rekat saapuivat Lordinaukion laitaan harmaan, mutta lauhan sään saattelemina.Avaa kuvien katseluSome ja energiajuomat näkyvät Lyseonpuiston lukion abien penkkarilakanassa. Kuva: Antti Mikkola / YleAvaa kuvien katseluAbit lähdössä ajelulle Lyseonpuiston lukiolta.  Kuva: Antti Mikkola / YleNykyään penkkareita juhlitaan eri puolilla maata eri aikoihin.Vuosikymmenten ajan penkkareita sekä vanhojen tansseja vietettiin kaikkialla Suomessa helmikuun puolessa välissä yo-kuunteluiden päättymisen jälkeen. Se oli sopiva ajankohta, koska kuunteluihin päättyi abiturienttien opiskelu ennen lukulomaa.Avaa kuvien katseluSuomennos: ”Kuinka paljon IB (tai IB-lukio) on oravanpyörä”? IB-lukiossa opetus tapahtuu englanniksi.  Kuva: Antti Mikkola / YleKeväällä 2018 perinteiset erilliset yo-kuuntelut loppuivat, ja muutos on vaikuttanut myös penkkareiden aikatauluihin.Tänä vuonna monilla paikkakunnilla penkkarit järjestetään ensi viikolla: Helsingissä ja Tampereella torstaina, Turussa perjantaina. Myös Lapissa esimerkiksi Kemissä penkkarit järjestetään ensi viikon torstaina.Avaa kuvien katseluAbi pukeutuneena tietokonepeli Minecraftin timanttihaarniskaan.  Kuva: Antti Mikkola / YleAvaa kuvien katselu“Mitä Kenin sisko vuokraa” viittaa viime syksyn englannin pitkän oppimäärän ylioppilaskokeeseen, joka hämmensi opiskelijoita.  Kuva: Antti Mikkola / Yle
</article>
<article name="Valtava määrä musiikkia katosi Tiktokista – Mikael Gabriel: ”Koko katalogini 17 vuoden ajalta on hävinnyt”" href="https://yle.fi/a/74-20072531">
Yksi maailman suurimmista levy-yhtiöstä, Universal Music lopetti yhteistyönsä Tiktokin kanssa eilen keskiviikkona. Siksi Universalin artistien musiikki katosi sosiaalisen median palvelusta torstaina.Mikael Gabriel on yksi levy-yhtiön suomalaisartisteista.– Tänä aamuna huomasin, että koko mun katalogi viimeisen 17 vuoden ajalta on hävinnyt Tiktokista, ja niin myös kaikkien muiden Universalin artistien biisit.Hän kuvaa Ylelle tunnelmiaan näin:– Aika negatiiviset fiilikset.Universal Music kertoi päätöksestään artisteille ja musiikin tekijöille nettisivuillaan julkaisemassaan avoimessa kirjeessä.Levy-yhtiö ei ole tyytyväinen Tiktokilta saamiensa korvausten suuruuteen.Universal Musicin mielestä Tiktokin korvaus musiikin käytöstä ei ole samalla tasolla kuin mitä muut sosiaalisen median palvelut sille tilittävät.Kiinalaisen ByteDance-yhtiön omistaman Tiktokin mukaan Universalin väitteet ovat vääriä.Mikael Gabriel: ”Artistit sivutulen alla”Muusikkojen liiton puheenjohtaja Ahti Vänttiselle Universalin ilmoitus vetää miljoonia kappaleita pois Tiktokista ei tullut yllätyksenä.– Näista asioista on aika paljon puhuttu ja tämä on Universalin reaktio tilanteeseen.– Levy-yhtiöllä on oikeus totta kai toimia noin. Universalin osalta kyse on ensisijaisesti rahasta, Vänttinen toteaa.Mikael Gabrielin mielestä artistit ovat jääneet sivustaseuraajiksi, kun kukaan ei ole neuvotellut päätöksestä heidän kanssaan.– Tuntuu, että tässä on tilanne, jossa kaksi isoa tahoa on vastakkain, ja me artistit ja työntekijät joudumme sivutulen alle. Nyt on kyse aivan jostain muusta kuin että artisteille ei makseta tarpeeksi.Avaa kuvien katseluUniversalin sopimus sosiaalisen median palvelu Tiktokin kanssa päättyi tammikuun viimeinen päivä. Kuva: Getty ImagesTiktokilla valtava promootioarvoHollantilais-amerikkalaisella Universalilla on ollut Tiktokissa miljoonia musiikkikappaleita.– Taiteilijoiden kannalta suurin vaikutus ei ole taloudellinen, vaan välillinen ja liittyy promootioarvoon, joka Tiktok-alustalla on, Ahti Vänttinen sanoo.Samaa sanoo Mikael Gabriel.– Tiktok on meille artisteille isoin alusta promota musiikkia. Sen arvoa on vaikea mitata rahassa.Muusikkojen liitossa on vajaa 4 000 jäsentä. Liiton puheenjohtaja Ahti Vänttisen mukaan muusikot eivät ole olleet häneen vielä asiasta yhteydessä.– Onhan se ikävää, jos musiikki ei näy jatkossa Tiktokissa. Joissain mielessä ymmärrän, että jos sopimukseen ei päästä, tuollainen tulos siitä voi tulla.Vaihtavatko artistit levy-yhtiötä?Mikael Gabrielin mukaan artistit saattavat harkita Universal Musicin päätöksen takia levy-yhtiön vaihtamista.– Jos homma jatkuu pitkään näin, ei artisti halua Universalille tulla, koska heillä ei ole tarjota artistille Tiktok-alustaa. He tekevät diilejä Sonyn ja Warnerin kanssa tai independenttinä [itsenäisinä], jotta pääsevät Tiktokiin.Päätöksellä on myös muita seurauksia. Se voi jatkossa vaikuttaa myös artistin ja yhteistyökumppaneiden välisiin sopimuksiin.– Varmasti vaikuttaa siihen, että haluaako yhteistyökumppanit tehdä musiikkia artistin kanssa, jonka musiikkia ei löydy isommalta platformilta.Avaa kuvien katseluUuden musiikin kilpailun osallistujat ytheiskuvassa. Vasemmalla Mikael Gabriel ja Nublu. Kuva: Yle / Miikka VarilaUMK:n kannalta huono ajoitusMikael Gabrielin mukaan levy-yhtiön päätös tuli erittäin huonoon aikaan.Hän osallistuu parhaillaan Uuden musiikin kilpailuun yhdessä virolaisartisti Nublun kanssa.Universalin poistuminen Tiktokista tarkoittaa, ettei heidän kilpailukappale Vox Populista tehtyjä videoita nähdä siellä.– Ajankohta on todella ikävä, koska tässä on UMK isosti käynnissä. Vox Populiin tehdään videoita, ja siinä on hyvä ilmiöitys menossa. Kun video vedetään isoimmalta alustalta alas, se on aika iso etulyöntiasema muille kilpailijoille.Mikael Gabrielin kritiikki ei kohdistu oman levy-yhtiön toimintaan Suomessa.– Kaikki info tulee Amerikasta, eikä Suomen Universal voi siihen vaikuttaa. Se on pelkästään sen tiedon varassa, joka tulee pääkonttorilta.Mikael Gabriel toivoo, että levy-yhtiö ja Tiktok pääsisivät asiassa pikaisesti sopuun.– Tämähän on neuvottelukysymys ja varmasti aika pienistä nyansseista kiinni.
</article>
<article name="Synkkä pilvi Suomen Davis Cup -ryhmän yllä – kestääkö Otto Virtasen nilkka?" href="https://yle.fi/a/74-20072573">
Suomen joukkueen Davis Cup -karsinnat alkavat Turusta 2.–3. helmikuuta, kun Suomi kohtaa Portugalin. Yle näyttää kaikki Suomen joukkueen Davis Cup 2024 -ottelut kanavillaan.Tennismaajoukkue on pelannut vuodesta 2019 alkaen kotiottelunsa Espoossa, mutta kun varaustilanne ei sallinut pelaamista pääkaupunkiseudulla, niin Turusta valikoitui uusi pelipaikka.Davis Cupin karsintaottelu on järjestetty Turussa viimeksi vuonna 2002. Suomi ja Portugali taas ovat kohdanneet tenniksessä kahdesti aiemmin: vuonna 1968 Suomi vei voiton, mutta vuonna 2015 Portugalin joukkue oli vahvempi.Perjantaina kello 17.30 alkaen luvassa on kaksi kaksinpeliä, joissa maiden ykköspelaajat kohtaavat kakkoset.Ottelun ohjelman mukaan aloittava Suomen kakkospelaaja Otto Virtanen koki kovia viime viikolla pyöräyttäessään harmittavasti nilkkansa, jonka lopullinen kunto ja kestävyys selviävät vasta seuraavina kahtena päivänä.– Kondis on ok. Viime viikolla tuli vähän loukkaantumista, ei sen enempää. Kentällä on tullut oltua kuitenkin pelaamassa suht paljon. Meillä on hyvä taustatiimi, joka pitää huolen, että pääsen pelaamaan. Paljon hoitoa ja oheisharjoittelua, selvitti Virtanen Ylelle.Suomella on ollut Davis Cupin arvonnoissa tuuria, kun se on saanut usein kotikenttäedun karsintoihin. Syyskuusta 2019 alkaen Suomi on kohdannut kotonaan Itävallan, Intian, Belgian, Uuden-Seelannin, Argentiinan ja nyt Portugalin. Ainoastaan vuoden 2020 Meksiko-ottelu on pelattu vieraskentällä, kun turnaustapahtumia ei lasketa.– Onhan se tosi iso etu, ja kaikki pelaajat nauttivat siitä, että saadaan olla yhdessä kotimaassa ekstraviikko. Se on meille maailmalla reissaaville aina iso bonus, huomauttaa Virtanen.Otto Virtaselle on vastassa Portugalin ykköspelaaja, hyvävireinen Nuno Borges heti perjantaina.– Aika tuttu kaveri, jopa ihan pelikentän ulkopuolellakin. On tullut harjoiteltua paljon hänen kanssaan ja pelattua kerran vastaan. On hyvä pelaaja, niin kuin on nähty viimeisen kuukauden aikana, kun on ottanut kovia voittoja ja pelasi viimeksi Australiassa tosi hyvin. Top-50 -sijoitus kertoo hänestä aika paljon, tuumii Virtanen torstai-iltana.Suomen ja Portugalin kohtaamisen ohjelmaPe 2.2. klo 17.30 alkaenOtto Virtanen (ATP-166) – Nuno Borges (ATP-47)
Emil Ruusuvuori (ATP-55) – Joao Sousa (ATP-245)La 3.2. klo 15.00 alkaenHarri Heliövaara / Patrik Niklas-Salminen – Francisco Cabral / Nuno Borges
Emil Ruusuvuori – Nuno Borges
Otto Virtanen – Joao SousaAvaaBorges tällä hetkellä tennisuransa huipullaBorges myöntää pelaavansa elämänsä parasta tennistä juuri tällä hetkellä.Hän voitti äskettäin Australian Grand Slamissa kolme ottelua ja eteni 16 parhaan joukkoon, kunnes taipui maailmanlistan kolmoselle, finaaliin yltäneelle Daniil Medvedeville erin 3–6, 6–7, 7–5, 1–6.– Viime vuosi oli minulle jo iso menestys ja askel uralla eteenpäin. Vuosi 2024 lähti sitten minun osaltani upeasti käyntiin. Aion pitää kiinni tästä viretilastani, mutta aika näyttää, onnistunko siinä.Borges tuntee Suomen nuorekkaan joukkueen omasta mielestään erittäin hyvin ja on harjoitellut Virtasen ja myös Emil Ruusuvuoren kanssa paljon.Tuoreimpien tietojen mukaan tapahtumaan on myyty yhteensä 13 300 lippua – perjantaiksi 6 100 ja lauantaiksi 7 200. Areenan kapasiteetti on noin 8 300.Suomen yleisöennätykset menevät siis komeasti uusiksi. Tennismaajoukkueiden edellinen yleisöennätys on viime vuoden helmikuulta, kun Espoon maaottelussa kahden päivän aikana oli 9 500 katsojaa. Samalla joukkue kirjasi päiväkohtaisen ennätyksensä 5 200 katsojaa.– Turun sisähallin pelialusta ei ole mikään uusi tuttavuus, ja meillä on ollut riittävästi aikaa tottua siihen. Ehkä Suomi on niukasti ennakkosuosikki, koska heillä on ollut joukkueena hyviä kokemuksia ja he pelaavat kotiyleisönsä edessä. Tiedän kuitenkin, että voimme voittaa täällä, jos pelaamme huipputennistämme, paaluttaa Borges.Avaa kuvien katseluSuomen ja Portugalin tennismaajoukkueet joukkuekuvassa torstaina. Kuva: Suomen tennisliittoSuomen viisihenkisen maajoukkueen muodostavat Emil Ruusuvuori, Otto Virtanen, Harri Heliövaara, Patrik Niklas-Salminen ja Eero Vasa. Vasa korvasi joukkueessa loukkaantuneen Patrick Kaukovallan. Kapteenina toimii Jarkko Nieminen.Portugalin riveissä ovat Nuno Borgesin lisäksi Joao Sousa, Henrique Rocha, Gastao Elias ja Francisco Cabral.– Aika odotettu kokoonpano Portugalilta. Avauspäivän osalta voi sanoa, että vastustajilla on kaksi todella kovaa ja tasaista takakentän pelaajaa. Borges tavoittelee varmasti paikkaa takalinjan lähellä, eikä tykkää pelata, jos joutuu kauemmas peruuttelemaan. Sousa sen sijaan pystyy myös kauempaakin pelaamaan ja on sitkeä sekä taitavan monipuolinen lyönneissään, analysoi kapteeni Nieminen.Miesten tennismaajoukkue onnistui erinomaisesti viime vuonna, kun se ylsi Davis Cupin välieriin. Suomalaiset seurasivat joukkueen otteita niin kotikatsomoissa kuin paikan päällä Malagassa, Espanjassa. Marraskuun puolivälissä Malagan stadionilla oli yli 5 000 suomalaista. Onnistumisten myötä Davis Cup -joukkue palkittiin vuoden esikuvana ja vuoden joukkueena Urheilugaalassa 11. tammikuuta.
</article>
<article name="Miksi nyt oikein lakkoillaan? Lue tästä, miten Suomi muuttuu ja miksi se ei käy kaikille" href="https://yle.fi/a/74-20072498">
Miksi työntekijät muun muassa päiväkodeissa, ruokakaupoissa, teollisuudessa ja kuljetusalalla ovat nyt lakossa?Työntekijöitä edustavat ammattiliitot ovat päättäneet poliittisista lakoista ja ulosmarsseista, koska ne vastustavat hallituksen työelämää koskevia muutoksia ja leikkauksia sosiaaliturvaan.Liitot toivovat hallituksen neuvottelevan muutoksista työntekijöitä ja työnantajia edustavien tahojen kanssa. Kaikki ammattiliitot eivät vastusta kaikkia suunniteltuja muutoksia.Lakko-oikeus ja irtisanominenHallitus haluaa rajoittaa juuri nyt käsillä olevia poliittisia lakkoja ja tukilakkoja. Poliittinen lakko voisi kestää korkeintaan yhden vuorokauden. Tukilakon pitäisi olla ”kohtuullinen suhteessa tavoitteisiin” ja se voisi kohdistua vain työriidan osapuoliin.Laittomaan lakkoon osallistumisesta voisi jatkossa tulla työntekijälle 200 euron sakko. Liiton lakkosakon ylärajaa nostettaisiin 150 000 euroon.Työntekijän irtisanomista, määräaikaisten työsopimusten käyttöä ja paikallista sopimista eli työehdoista sopimista esimerkiksi yritys- tai toimipistekohtaisesti halutaan helpottaa.Sairausajan palkkaLainsäädäntöä halutaan muuttaa niin, että sairausloman ensimmäiseltä päivältä ei tarvitsisi maksaa palkkaa.TyöttömyysturvaTyöttömyysturvaan ja muuhun sosiaaliturvaan on suunnitteilla useita muutoksia, jotka ovat ammattiliittojen mukaan rajuja ja kohdistuvat jo ennestään pienituloisiin. Osan arvioidaan kannustavan osa-aikatöitä tekeviä siirtyvän kokonaan työttömäksi.Osa hallituksen työttömyysturvaan suunnittelemista muutoksista on jo tullut voimaan, kuten työttömyysturvan omavastuuajan pidennys ja lomakorvausten jaksotus. Nämä muutokset pidentävät aikaa, jolta työttömäksi jäänyt ei saa työttömyyskorvausta.Lisäksi työttömyysturvasta poistetaan lapsikorotus ja niin sanottu 300 euron suojaosa, mikä tarkoittaa summaa, jonka on voinut ansaita ilman, että työttömyyskorvaus pienenee.Työttömyysturvaa kutistetaan myös pidentämällä työssäoloehtoa ja muuttamalla sen laskentatapa tuloperusteiseksi. Ansiosidonnaista työttömyysturvaa porrastetaan niin, korvaussumma laskee, kun työttömyyttä on kestänyt pidempään.Katso Ylen laskurista, miten ansiosidonnainen työttömyysturva muuttuu eri tulotasoillaLisäksi hallitus aikoo lakkauttaa vuorotteluvapaan ja aikuiskoulutustuen.Useita Kelan maksamia etuuksia, kuten työmarkkinatukea, ansiosidonnaista työttömyysturvaa, vanhempainpäivärahaa, opintorahaa ja osaa asumistuista on päätetty jättää nostamatta vuoteen 2027 saakka.Kun etuuksia ei koroteta, niiden ostovoima laskee inflaation eli yleisen hintojen nousun takia.AsumistukiAsumistukea pienennetään muun muassa korottamalla omavastuuta, alentamalla korvaustasoa sekä poistamalla 300 euron ansiotulovähennys.Lisäksi helsinkiläisten asumistukea heikennetään laskemalla asumiskustannusten enimmäismäärää muun pääkaupunkiseudun tasolle. Omistusasujat menettävät asumistuen kokonaan.Ammattiliittojen mukaan asumistuen leikkaukset lisäävät köyhyyttä ja iskevät erityisesti pienipalkkaisiin työntekijöihin.Laskuri näyttää, paljonko asumistuki putoaa – opiskelijalle ja asunnonomistajalle tulos on karuPalkatHallitus valmistelee niin sanottua vientimallia, joka sitoisi lainsäädännöllä muiden kuin vientialojen palkankorotukset enintään vientialojen korotusten tasolle.Käytännössä mallissa esimerkiksi hoitajien palkankorotukset eivät voisi ylittää vientialoilla työskentelevien työntekijöiden palkankorotuksia. Liittojen mukaan tämä voisi jättää osan aloista palkkakuoppaan.Mikä ihmeen poliittinen lakko ja miksi se saa toiset näkemään punaista?Yle Uutispodcast: Mikä ihmeen poliittinen lakko ja miksi se saa toiset näkemään punaista?Kolmiottelussa lakkokenraalit ja Helle: Kenen kanta voittaa?Politiikkaradio: Ay-liike aloittaa laajat lakot, jotta hallitus perääntyisi aikeistaan. Ovatko uhattuina naisten palkankorotukset vai Suomen talous? Kuka taipuu? Mitä pitäisi ajatella työmarkkinapomojen ristiriitaisista tavoitteista? Studiossa Tehyn puheenjohtaja Millariikka Rytkönen ja AKT:n Ismo Kokko, joista ensimmäinen sulkee päiväkoteja ja toinen satamia. Työnantajia edustaa Teknologiateollisuuden varatoimitusjohtaja Minna Helle. Toimittajana on Antti Pilke. Voit keskustella aiheesta 2.2. klo 23 saakka.
</article>
<article name="”Kiusataan pieniä yrittäjiä” – osaa yrittäjistä lakko häiritsee, toisilla on enemmän ymmärrystä" href="https://yle.fi/a/74-20072539">
Hallituksen esitykset ensimmäisen sairauspäivän palkattomuudesta ja lakko-oikeuden rajoittamisesta ovat vieneet sadat tuhannet suomalaiset poliittiseen lakkoon.Tilanne vetää Suomen yrittäjien puheenjohtajan Petri Salmisen mielen vakavaksi.– Työtaistelutoimenpiteet kohdistuvat nyt tahoon, joka ei ole riitelyssä millään tavalla osapuolena eli yrityksiin ja työpaikkoihin, hän sanoo.Elinkeinoelämän keskusliitto on arvioinut lakon maksavan yhteiskunnalle jopa 360 miljoonaa euroa.Salminen ei osaa sanoa, millaiset ovat pienten ja keskisuurten yritysten kustannukset.– Hintaa ei ole pystytty laskemaan, koska moni työntekijä käyttää oikeuttaan olla osallistumatta lakkoon ja tulee työpaikalle, hän sanoo.Samisen mukaan osa yrityksistä on vaikeassa tilanteessa pelkästään taloussuhdanteen takia. Näille yrityksille lakko aiheuttaa vaikeuksia ja ylimääräistä työtä.Ymmärrystäkin löytyyLaukaalainen ilmalämpöpumppuja myyvä ja asentava yrittäjä Esa Forsström kertoo, ettei lakolla ole vaikutusta hänen töihinsä.Forsström ymmärtää työntekijöiden mielenilmausta.– Yrittäjän näkökulmasta ensimmäisen sairauspäivän palkattomuus tietysti kelpaisi, mutta eihän se työntekijälle ole hyvä, hän toteaa.Avaa kuvien katselu– Olisi parempi ratkaista asiat neuvottelemalla kuin sanelemalla, sanoo yrittäjä Esa Forsström. Kuva: Riikka Pennanen / YleForsströmillä on esittää myös ratkaisuehdotus.– Voisiko uuden työntekijän koeajalla ensimmäinen sairaspäivä olla palkaton, mutta muuttua palkalliseksi koeajan jälkeen? hän pohtii.Tavarantoimitukset ovat jäissä lakon ajan, mutta siihen Forsström on varautunut etukäteen.Lakko näkyy tavallisille ihmisille etenkin kauppakeskuksissa.Osa ruokapaikoista on suljettu ja asiakkaita liikkeellä tavallista torstaita vähemmän.Avaa kuvien katseluMarkettien aukioloaikoja on tänään supistettu lakon takia.  Kuva: Petri Niemi / YleKultakauppiaana 30 vuotta toiminut yrittäjä Juha Mäntynen kertoo, että jokainen poikkeustilanne näkyy kauppojen myynnissä.– Ensin kovat pakkaset, ja nyt tämä lakko, hän sanoo.Yrittäjien lisäksi myös esimiehet hyppäävät itse puikkoihin, jos työntekijät jäävät lakon takia kotiin.Näin on tehnyt tänä aamuna myös Jyväskylän Seppälän Prisma-tavaratalon johtaja Joonas Heiskanen.– Päivän suorituksesta päätellen siinä tulee oltua ehkä vähän liian harvoin, hän naurahtaa.Lakon takia kaupan aukioloaikaa on hieman supistettu ja verkkokauppa ei toimi.– Normaalia vähemmän ihmisiä on töissä, mutta tehdään se mitä tällä porukalla voidaan. Huomenna pitäisi olla ihan normaali päivä, Heiskanen sanoo.Kello 19.02 Täsmennetty Joonas Heiskasen roolia.
</article>
<article name="Itärajan tulli­vir­kailjoita on komennettu töihin satojen kilometrien päähän kotoa – työhy­vinvointi on koetuksella" href="https://yle.fi/a/74-20072513">
Itärajan sulku on vaikeuttanut merkittävästi useiden Tullin työntekijöiden elämää. Työntekijöitä on komennettu töihin eri puolille maata siitä lähtien, kun raja-asemat ovat olleet suljettuina.Tullivirkamiesliiton mukaan suurin osa työntekijöistä on sopeutunut tilanteeseen hyvin, mutta epävarmuus jatkosta rasittaa kaikkia.– Ilman muuta tämä on vaikuttanut työhyvinvointiin ja jaksamiseen. Hankalinta on ollut perheellisillä ja sellaisilla, joilla on terveydellisiä rajoitteita, liiton puheenjohtaja Jari Nieminen sanoo.Itärajalla työskenteli ennen rajan sulkua noin 250 tullivirkailijaa. Viime aikoina heitä on komennettu töihin muun muassa Helsinki-Vantaan lentoasemalle ja Etelä-Suomen satamiin.Avaa kuvien katselu Kuva: Miku Huttunen / YleKäytännössä työmatkat ovat pidentyneet jopa sadoilla kilometreillä. Komennukset ovat kestäneet esimerkiksi yhden viikon kerrallaan.– On siinä ollut haasteita heillä, joiden pitäisi olla iltaisin kotona lasten luona, Nieminen kertoo.Töitä on riittänytTullin johtokeskuksen mukaan kaikille itärajan tullivirkailijoille on riittänyt töitä. Joulukuussa apuvoimia tarvittiin Pohjois-Suomen lentokentille, minkä lisäksi pääkaupunkiseudun lento- ja meritullissa on ollut jo pitkään työvoimapulaa.Myös Venäjän vastaisten pakotteiden valvonta työllistää tullivirkailijoita.– Etätöitä tai suljetuilla asemilla tehtävää työtä on onnistuttu järjestämään yksittäisille työntekijöille perustelluista syistä. Mutta kyllähän suurin osa töistämme vaatii läsnäoloa, Tullin johtokeskuksen päällikkö Linda Satola kertoo.Avaa kuvien katseluTullin tehtäviin kuuluu myös Suomeen saapuvien postilähetysten tarkastaminen. Arkistokuva. Kuva: TulliKauas kotoa komennetuille työntekijöille on järjestetty Tullin puolesta majoitus. Satolan mukaan järjestelystä on saatu positiivistakin palautetta.– Ne työntekijät, joille komennuksille lähtö on ollut helppoa, ovat kokeneet eri tehtävien tekemisen lisäävän ammattitaitoa, hän kertoo.– Mutta totta kai tästä tilanteesta palattaisiin mieluummin entiseen. Emme voi muuta kuin odottaa ja reagoida hallituksen kulloisiinkin päätöksiin, Satola lisää.Sulun syitä ymmärretäänTämänhetkisen tiedon mukaan itärajan sulku jatkuu helmikuun 11. päivään saakka. Tällä hetkellä rajan yli kulkee vain tavaraliikennettä Vainikkalan rajanylityspaikalla.Raja-asemia suljettiin ensimmäisen kerran marraskuussa. Sulkemisen syynä on Venäjän viranomaisten harjoittama välineellistetty maahantulo. Se tarkoittaa, että turvapaikanhakijoita on päästetty rajalle ilman tarvittavia matkustusasiakirjoja, vaikka aiemmin tämä on estetty.– Tullin työntekijät ymmärtävät, ettei tässä tilanteessa ole vaihtoehtoja. Töitä pitää tehdä nyt eri paikassa Venäjän hybridivaikuttamisen vuoksi, Tullivirkamiesliiton puheenjohtaja Jari Nieminen sanoo.
</article>
<article name="Entistä poliisia epäillään vakavista rikoksista Helsingissä – polii­si­päällikkö: ”Tieto järkyttänyt myös minua”" href="https://yle.fi/a/74-20072563">
Helsingin poliisilaitoksesta irtisanoutunutta poliisia epäillään vakavista rikoksista.Iltalehden mukaan poliisia epäillään lukuisista seksuaalirikoksista, muun muassa törkeästä lapsen seksuaalisesta hyväksikäytöstä. Lehden tietojen mukaan uhreja on kuusi.Poliisin torstaina lähettämän tiedotteen mukaan epäilty henkilö irtisanoutui Helsingin poliisilaitokselta ennen virkamiesoikeudellisen menettelyn alkamista.Syyttäjä johtaa poliisien tekemiksi epäiltyjen rikosten esitutkintaa ja vastaa myös tiedottamisesta.Helsingin poliisilaitos ei vahvista epäillyn nimeä tai tarkempia tietoja käynnissä olevan esitutkinnan takia.– Tieto nyt epäiltyjen rikosten vakavuudesta on järkyttänyt myös minua ja laitoksen henkilöstöä. Toivottavasti esitutkinta tuo vastauksen moniin mielessä oleviin kysymyksiin, sanoo Helsingin poliisilaitoksen poliisipäällikkö Lasse Aapio tiedotteessa.Aapion mukaan kaikki poliiseihin kohdistuvat rikosepäilyt ja muut epäselvyydet on ilmoitettu vuosien ajan valtakunnansyyttäjän toimiston poliisirikosyksikköön.
</article>
<article name="Tämä kuvapari tiivistää Euroopan tunnelmat juuri nyt – tutkija kertoo, miksi smokki­pu­kuinen Macron suututtaa" href="https://yle.fi/a/74-20072437">
Ranskan presidentin Emmanuel Macronin ja tämän vaimon Brigitte Macronin valtiovierailu Ruotsiin puhuttaa sosiaalisessa mediassa.Macron osallistui keskiviikkona juhlalliseen illallisgaalaan Ruotsin kuninkaallisten kanssa samaan aikaan, kun ihmiset vastustivat dieselin ja lannoitteiden korkeita hintoja ja inflaatiota Pariisin edustalla.Avaa kuvien katseluMielenosoittajia Pariisin edustalla 30.1.2024 Kuva: EPA-EFEMitä yhteiskunnallista ilmiötä kuvapari yrittää tehdä näkyväksi?Keskiviikkoiltana Ruotsin kuningas Kaarle XVI Kustaa ja kuningatar Silvia ottivat Ranskan presidentin vastaan Tukholman linnassaan.Vastaanotto oli osa Macronin kaksipäiväistä vierailua, jota oli aiemmin lykätty.Vastaanotolle osallistuivat lisäksi kruununprinsessa Victoria, tämän puoliso prinssi Daniel, prinssi Carl Philip ja prinsessa Sofia.Keskiviikkoiltana sosiaaliseen mediaan alkoi ilmestyä kuvapareja: ensimmäisessä kuvassa näkyi Macron smokkipuvussa kristallilasien ja kuninkaallisten ympäröimänä. Toisessa kuvassa taas näkyi traktoreita, nuotioita ja ihmisiä moottoritiellä.Vaikka kuvat ovat yleensä monitulkintaisia, kuvapari Macronista ja maanviljelijöistä ei tarvitse selitystekstiä ollakseen ymmärrettävä, sanoo sosiologian professori Eeva Luhtakallio Helsingin yliopistosta.– Kuvaa voisi tulkita tietynlaisena yhteiskunnan eriarvoisuuden metaforana. Siinä pelataan erilaisuudella mahdollisimman räikeällä tavalla, Luhtakallio sanoo.Samaan aikaan, kun Macron puolisoineen nautti Tukholman kuninkaallisessa linnassa ranskalaisia klassikkoruokaruokalajeja, kuten merimiehen simpukoita, ranskalaiset mielenosoittajat paistoivat makkaraa Pariisiin edustalla moottoriteiden varressa.Sosiaalisen median päivityksissä ranskalaiset ovat ilmaisseet närkästyksensä Macroniin, joka oli matkustanut valtiovierailulle Ruotsiin Ranskan levottomuuksista huolimatta.Videolla ranskalainen maanviljelijä Bertin Moret kertoo oman näkemyksensä siitä, mitä protestiliike haluaa saavuttaa.Mikä presidentin smokissa ärsytti?Sosiaalisessa mediassa ja mielenosoitusten aikana Macronia on syytetty välinpitämättömyydestä ranskalaisten maanviljelijöiden ahdinkoa kohtaan.Ruotsissa Macron puhui lähinnä Ruotsin Nato-jäsenyyden merkityksestä, eikä ottanut kantaa kotimaansa protesteihin.Näin Macron kommentoi maatalouspolitiikkaa tiistaina tiedotustilaisuudessa Tukholmassa. Macron lupasi edistää elintarvikkeiden tuontia koskevaa sääntelyä Euroopan unionissa.Tiistaina tiedotustilaisuudessa Macron lupasi edistää elintarvikkeiden tuontia koskevaa sääntelyä Euroopan unionissa.Dieselin ja lannoitteiden hinnan lisäksi maataloutta Euroopassa rasittavat monet muutkin ongelmat, jotka ovat nakertaneet maatalouden kannattavuutta ja heikentäneet maanviljelijöiden ansioita.Esimerkiksi säiden ääri-ilmiöiden heikentämät sadot, hallitusten budjettileikkaukset ja EU:n poliittiset päätökset, kuten Ukrainan viljalle myönnetty tullivapaus vaikuttavat maanviljelijöiden palkkoihin eri puolilla Eurooppaa.Maanviljelijät ovat protestoineet Ranskan lisäksi esimerkiksi Saksassa, Belgiassa ja Puolassa.Maanviljelijät protestoivat Belgian Brysselissä 24.1.2024Luhtakallion mukaan kuvapareja poliitikoista on tehty ennenkin, mutta Macronin Ruotsin vierailu oli visuaalisesti kiinnostava ja tarjosi herkullisen asetelman.– Istuihan presidentti smokissa ja Ruotsin kuningattaren vieressä, Luhtakallio toteaa.Avaa kuvien katseluRanskan presidentti Emmanuel Macron puhui valtiovierailunsa aikana Tukholman kuninkaallisessa linnassa 30.1. Kuvassa Macronista vasemmalla kuningatar Silvia ja oikealla kruununprinsessa Victoria. Kuva: LUDOVIC MARIN -POOL/SIPA/Shutterstock/All Over PressMacronin smokki tuskin yksinään synnytti ärsytystä, vaan kuvaparit syntyivät todennäköisesti reaktiona jo aikaisempiin tapahtumiin, asiantuntija pohtii.Kuviin tiivistyy kansalaisten pitkään kytenyt turhautuminen Macroniin ja hänen suhtautumiseensa protesteihin, Luhtakallio arvioi.– Macron on kansainvälisestikin tunnettu välinpitämättömästä suhtautumisestaan kansalaistoimintaan, ja hän suhtautui halveksuvasti keltaliivien mielenosoituksiin.Vuonna 2018 syntynyt liike on vastustanut keskiluokan olojen kurjistumista sekä verojen ja elinkustannusten nousua Ranskassa.Voiko huumorin ja meemien keinoin vaikuttaa politiikkaan?Samana iltana kun Macron illallisti Ruotsin kuninkaallisten seurassa, sosiaaliseen mediaan ladattiin ranskalaisen poliittisen johdon elitismiä havainnollistavia tekoälyllä tehtyjä kuvia.Luhtakallion mukaan kasvavan eriarvoisuuden maailmassa kysymys siitä, kenen ääni tulee kuuluviin, on yhä keskeisempi.– Kuvan voiman vahvistuminen on osa nykypäivän julkisuutta, jossa algoritmien tyrannia usein hallitsee, mutta jossa viraalisuus on aina mahdollista. Kuvia käyttävät usein vähäväkisetkin toimijat, joille ne tehokas keino saada äänensä kuuluviinMyös huumorin ja meemien kautta voidaan välittää poliittista viestiä, jota ei muuten saisi läpi.Esimerkiksi oikeistopopulistit käyttävät usein kuvia, jotta eivät joutuisi sanoittamaan ideologiaansa.– Sloganeihin painetuista sanoista voi jäädä kiinni ja syyllistyä kunnianloukkaukseen, Luhtakallio selittää.Kuvat sen sijaan ovat monitulkintaisia ja niiden kohdalla kunnianloukkausta on vaikeampi todistaa.Kuvapareja voidaan tutkijan mukaan käyttää monella tavalla visuaalisen politiikan työkaluina.Esimerkiksi Suomessa Elokapina-liike on kuvapareissaan rinnastanut Kaisaniemen protestit Yhdysvalloissa UC Davisin kampuksella tapahtuneeseen poliisiväkivaltaan.Vuonna 2012 finanssikriisin näköalattomuudesta syntynyt Occupy-liike piti mielenilmauksen kalifornialaisen korkeakoulun pihalla. Protestin aikana poliisi käytti muiden muassa pippurisumutetta vaarattomia aktivisteja vastaan.Ilmastonmuutosta vastustavat liikkeet taas käyttävät usein kuvapareja, jotka havainnollistavat vaikkapa jäätiköiden tai koralliriuttojen tilannetta eri ajanjaksoilla.Politiikan ja rahan kietoutumista arvostellaan kuvien avullaAvaa kuvien katseluKuvassa kuningatar Silvia (vas.), Brigitte Macron, Emmanuel Macron ja Ruotsin kuningas Kaarle Kustaa vastaanoton aikana Tukholman kuninkaallisessa linnassa 30.1.2024 Kuva: Jacques Witt/SIPA/Shutterstock/All Over PressKuvien vaikutusvalta poliittisen vaikuttamisen keinona on viime vuosina lisääntynyt merkittävästi, koska kaikki maailman kuvat kulkevat nykyään älypuhelimessa taskussa.Luhtakallion mukaan kuvia voidaan käyttää monenlaisina argumentteina ja niiden avulla tehdään politiikkaa jopa ohi sanojen tai ilman niitä.– Kuvat muuttavat julkisen keskustelun sääntöjä ja keinovalikoimaa. Niiden merkitykset voivat olla ristiriitaisia, mutta niitä ei voi ohittaa eivätkä ne välttämättä tarvitse sanoja tukeakseen asetelmiaan.Kuvan voimasta kertoo myös se, että kuva voi levitä helposti globaalisti. Toisin kuin teksti, kuva ei vaadi kieltä ollakseen ymmärrettävä.Avaa kuvien katseluLähikuva Brigitte Macronin koruista Tukholman vierailun aikana 30.1. Daily Mailin mukaan Brigitte Macron oli pukeutunut siniseen iltapukuun ja timanttikorvakoruihin. Kuva: Patrik C. Österberg/ STELLA Pictures/All Over PressMitä ajatuksia artikkeli herätti? Voit keskustella aiheesta 2.2. klo 23.00 saakka.
</article>
<article name="Jokilaiva upposi yllättäen Turussa Aurajoen pohjamutiin – pelastustyötä tehdään yötä myöten sataman isolla kalustolla" href="https://yle.fi/a/74-20072532">
Turun vanhin ravintolalaiva Esposito on uponnut osittain Aurajokeen. Varsinais-Suomen pelastuslaitos sai hälytyksen laivan uppoamisesta torstaina iltapäivällä.Laivan pelastustyöt aloitettiin noin kello 17:n aikaan.Avaa kuvien katseluEsposito on vajonnut huomattavasti Aurajoen rantapenkerettä alemmas. Kuva: Heidi Akselin / Yle– Yritämme saada vettä pois, että laiva olisi vähemmän kallistunut ja se saataisiin tyhjennettyä, kertoi laivan omistaja, yrittäjä Mika Salonen illalla.Vielä kello 20 torstai-iltana ei ollut tiedossa, miten pitkään pelastustyöt jatkuvat tai mitä laivalle ylipäätään nyt tapahtuu.– Meillä on täällä nyt sataman kalustoa eli iso pumppu, joka pumppaa vettä, Salonen kertoi.Koska ruuma oli yhä täynnä vettä, ei uppoamisen syystä voitu tehdä vielä mitään arviota.Laiva eristettiin heti iltapäivälläLaiva sijaitsee Aurajoessa Läntisellä Rantakadulla ja on paikoillaan vuoden ympäri. Pelastuslaitos eristi alueen uponneen laivan ympäristöstä.– Pelastuslaitos ei voi tehdä enempää kuin nyt eristää alueen. Jokilaiva on Aurajoen pohjassa, osittain uponneena, kertoo päivystävä palomestari Petteri Broström.Broströmin mukaan Aurajoessa on niin vähän vettä, että siksi laiva on uponnut vain osittain. Pelastuslaitos sai laivan omistajan kiinni kello 16 maissa iltapäivällä.– Omistaja hoitaa laivan jatkon. Jokilaivassa ei ole polttoainetta, joten ympäristövahingon riskiä ei tapauksessa ole, päivystävä palomestari kertoo.Avaa kuvien katseluLaivan uppoamisen syistä ei vielä torstai-iltana tiedetty, koska ruuma oli täynnä vettä. Kuva: Heidi Akselin / YleJuttua on täydennetty kello 20.25 laivan omistajan kommenteilla ja täsmennetty, että kyseessä on Turun vanhin ravintolalaiva.
</article>
<article name="Pinkki lumi säikäytti juvalaisen talon koiran: ”Kulkee edelleen vain puhdistettua polkua pitkin”, sanoo isäntä" href="https://yle.fi/a/74-20072528">
Artur Särkisen vaimo huomasi heidän kotipihansa värjäytyneen pinkiksi iltapäivällä tammikuun 9. päivä. Särkinen itse palasi töistä kotiin vasta iltakahdeksan jälkeen. Hän soitti pian hätäkeskukseen.Särkinen keräsi ainetta pulloon ja epäili sitä hajun perusteella lentokerosiiniksi.Enempää hän ei suostu arvailemaan.– Spekulaatioita toki on monia, mutta niihin en lähde. Faktat ovat faktoja, Särkinen sanoo.Etelä-Savon pelastuslaitoksen teettämän analyysin perusteella aine on kaliumpermanganaattia. Se on ihmiselle ja ympäristölle vaarallinen aine, joka voi vaikeuttaa hengitystä ja aiheuttaa nieltynä pahoinvointia, oksentelua ja ripulia.Pelastuslaitoksen tiedotteen mukaan näyte sisälsi myös muita yhdisteitä, joita alustavassa analyysissa ei tunnistettu.Koira vierastaa kemikaalin tahrimaa aluetta edelleenPelastuslaitos keräsi värjäytyneen lumen Särkisen ja hänen kahden naapurinsa pihalta vielä samana iltana.Särkisen mukaan ainetta kuitenkin jäi pihalle pieniä määriä. Muutaman päivän kuluttua voimakkaan pinkki väri oli muuttunut ruskeaksi.Talon koira vierasti outoa kemikaalia.– Varmasti hajuaisti kertoi, että siellä on jotain sopimatonta.Sittemmin tahriutuneen alueen päälle on satanut uutta lunta, mutta koira ei suostu vieläkään menemään puskien juurelle.– Hän haluaa mennä vain puhdistettua polkua pitkin, Särkinen kertoo.Kaliumpermanganaatti peitti noin kolmasosan Särkisen pihasta. Hän on kiinnostunut näkemään, miten aineen jäämät vaikuttavat pihan kasveihin, kun kevät tulee.Juomavedestä Särkinen ei ole huolissaan, sillä talo on kunnan vesi- ja viemäriverkostossa. Alueella ei tiettävästi ole kaivoja.Avaa kuvien katseluKaliumpermanganaatin vesiliuokset ovat purppuransävyisiä, kertoo Pelastuslaitos tiedotteessaan.  Kuva: Asko Valtonen / Etelä-Savon pelastuslaitosPoliisi lähettää näytteen rikostekniseen laboratorioonSe, miten kaliumpermanganaatti päätyi Särkisen ja naapureiden pihoille, on edelleen täysi mysteeri. Asiaa selvittää nyt Itä-Suomen poliisi.Rikoskomisario Markku Kärpäsen mukaan asiaa tutkitaan rikosnimikkeellä ympäristön turmeleminen.Tapauksessa ei ole tällä hetkellä epäiltyjä. Poliisi aikoo lähettää Juvalta otetut näytteet rikostekniseen laboratorioon. Tavoitteena on selvittää, mitä ne sisältävät.– Sen jälkeen pohdimme, mikä laite tai kone tällaista ainetta käyttää, sanoo Kärpänen.Poliisin tiedossa ei ole, että pinkkiä lunta olisi havaittu muualla Suomessa.Voit keskustella aiheesta 2.2.2024 klo 23 saakka.
</article>
<article name="Puuta nakertanut majava teki kohtalokkaan arvioin­ti­virheen – autoliikenne seisahtui Polvijärvellä" href="https://yle.fi/a/74-20072584">
Majavan nakertama puu pysäytti liikenteen Polvijärvellä torstaina.Pohjois-Karjalan pelastuslaitos sai iltapäivällä tiedon liikenteen estävästä ison puun kaatumisesta Kaavintiellä. Puuta raivattaessa syylliseksi oli osoittautunut majava.Pelastuslaitos arvelee majavan nakertaneen puusta nälissään ruokaa itselleen.Vanhemman pelastajan Pekka Kontkasen mukaan majavan osuudesta puun kaatumiseen ei voi erehtyä. Eläimen noin puolimetriseen haapaan jättämät jäljet olivat varsin tuoreet.– Ison urakan majava on tehnyt.Tapaus oli pelastuslaitoksellekin uusi.– En muista, että majavan tekosena olisi ollut tällainen liikenne-este, Kontkanen sanoo.Majavien suuntaamat kaadot ovat yleensä Kontkasen mukaan onnistuneita.– Nyt oli vain ilmeisesti yllättänyt puuskittainen tuuli, joka oli kaatanut puun tielle. Tai mistäpä minä tiedän mihin suuntaan majava on yrittänyt puuta kaataa, Kontkanen toteaa.Epäilty tekijä oli pelastuslaitoksen mukaan poistunut paikalta viereistä Saarvonjokea pitkin.
</article>
<article name="Järjes­tyk­sen­val­vojille vankeutta ihmisten pahoin­pi­telyistä juna-asemilla – puolet syytetyistä selvisi ilman rangaistusta" href="https://yle.fi/a/74-20072350">
Itä-Uudenmaan käräjäoikeus on antanut tänään keskiviikkona tuomion Avarn Securityn entisten järjestyksenvalvojien pahoinpitelyvyyhdistä.Kaksi päätekijää tuomittiin noin kolmen vuoden ehdottomiin vankeusrangaistuksiin. Kaksi muuta useissa teoissa mukana ollutta miestä tuomittiin ehdolliseen vankeuteen.Neljän muun tuomitun kohdalla osa syytteistä hylättiin. Heidät tuomittiin sakkorangaistuksiin.Seitsemän järjestyksenvalvojan syytteet hylättiin kokonaan. Hylätyt syytteet koskivat pääasiassa perusmuotoisia pahoinpitelyjä.Kaikkiaan viittätoista entistä järjestyksenvalvojaa syytettiin useista pahoinpitelyistä ja virkarikoksista. Käräjäoikeus hylkäsi kaikki virkarikossyytteet.Käräjäoikeuden mukaan yksityisistä turvallisuuspalveluista annetussa laissa ei ole riittävän selkeää viittausta rikoslain virkarikoksia koskeviin säännöksiin. Sen vuoksi rikoslain kohtaa ei voitu soveltaa järjestyksenvalvojiin.Yhden syytetyn järjestyksenvalvojan osalta syytteitä käsitellään myöhemmin. Yksi sakkoihin tuomituista ei ollut järjestyksenvalvoja, vaan hän oli myös uhri. Mies puri järjestyksenvalvojaa tämän käydessä häneen kiinni.Kuuntele, miten aluesyyttäjä Mika Lopmeri kommentoi tuomiota toimittaja Katri Kirsin haastattelussa.Syyttäjä harkitsee Avarn-tuomiosta valittamistaUhrit olivat puolustuskyvyttömiäTeot tapahtuivat pääosin Vantaan ja Helsingin juna-asemien läheisyydessä kevään 2021 ja joulun 2022 välisenä aikana.Väkivallanteot kohdistuivat tuomion mukaan pääsääntöisesti heikommassa asemassa oleviin, kuten päihtyneisiin ja puolustuskyvyttömiin ihmisiin.Uhreja on yli 20. Heistä kaksi oli tapahtumien aikaan alaikäisiä.Syytetyt pääosin kiistivät epäillyt rikokset. Heidän mielestään voimakäyttö oli tilanteissa perusteltua.Lisää: ”Kuin olisi koira, joka lopetetaan”, sanoo uhri – videot näyttävät, millaisesta väkivallasta järjestyksenvalvojia syytetäänTällaisista teoista päätekijät tuomittiinVuonna 1999 syntynyt Olli Robert Havukainen tuomittiin kolmen vuoden ja neljän kuukauden ehdottomaan vankeuteen. Lisäksi kersantin sotilasarvo tuomittiin menetetyksi.Hänen syykseen katsottiin viisi törkeää pahoinpitelyä, useita pahoinpitelyjä, kaksi vapaudenriistoa, väärä ilmianto, laiton uhkaus, huumausainerikos ja vaarallisen esineen hallussapito. Yhden haastehakemuksen syytteet hylättiin.Vuonna 2000 syntynyt Valtteri Juho Räisänen tuomittiin kolmen vuoden ehdottomaan vankeuteen.Hänen syykseen luettiin kolme törkeää pahoinpitelyä, useita pahoinpitelyjä, kaksi vapaudenriistoa, väärä ilmianto, laiton uhkaus ja huumausainerikos. Yhdessä tapauksessa hänen syytteensä hylättiin.Avaa kuvien katseluOsa uhreista jäi tunnistamatta, joten todisteena joistain teoista olivat vain haalarikameran videot.  Kuva: PoliisiVuonna 2001 syntynyt mies tuomittiin yhden vuoden ja kuuden kuukauden ehdolliseen vankeuteen.Hänen rikoksikseen katsottiin törkeä pahoinpitely, avunanto törkeään pahoinpitelyyn, kolme pahoinpitelyä, laiton uhkaus, väärä ilmianto, vapaudenriisto, huumausainerikos.Hänen syytteensä hylättiin kokonaan neljässä asiassa. Myös vaatimus sotilasarvon menettämisestä hylättiin.Lisäksi 21-vuotias mies sai viisi kuukautta ehdollista vankeutta kolmesta pahoinpitelystä, vapaudenriistosta, väärästä ilmiannosta ja huumausainerikoksesta.Tuhansien eurojen korvaukset uhreilleKaikki neljä päätekijää tuomittiin maksamaan juttujen asianomistajille vahingonkorvausta. Vahingonkorvauksen määrä vaihteli tapauksittain muutamasta sadasta eurosta 6 000 euroon.Tapauksen syyttäjät harkitsevat, ilmoittavatko he tyytymättömyyttä tuomioon.– Käräjäoikeuskin toteaa, että lainsäätäjä on tarkoittanut, että rikoslain kohtaa virkarikoksista voidaan soveltaa järjestyksenvalvojiin. Tutkimme, onko tästä syytä lähteä hakemaan ylemmän oikeusasteen ratkaisu, toteaa aluesyyttäjä Mika Lopmeri.Kovimman tuomion saaneen 24-vuotiaan tuomitun asianajajan mukaan he perehtyvät tuomioon ja harkitsevat tyytyvätkö he siihen.Vuonna 2000 syntyneen tuomitun asianajajan mukaan he aikovat ilmoittaa tyytymättömyytensä ja valittaa tuomiosta. Puolustuksen mielestä 23-vuotiaan syyksi katsotut törkeät pahoinpitelyt ovat perusmuotoisia pahoinpitelyjä.Tuomio ei ole lainvoimainen.Neljää miestä voi pitää tapauksen päätekijöinä tekojen määrän ja vakavuuden perusteella. 
</article>
<article name="Kuvat kertovat, ettei poliittinen lakko täysin tehonnut" href="https://yle.fi/a/74-20072369">
Hallitusta vastustavat poliittiset lakot alkoivat Suomessa keskiviikkona. Tänään torstaina lakot laajenivat, ja muun muassa lentoliikenne tyrehtyi lähes kokonaan.Helsinki-Vantaan lentoasemalta lähti torstaina Finavian mukaan lähes 30 lentoa, muun muassa Istanbuliin, Tukholmaan, Teneriffalle ja Frankfurtiin. Saapuvia lentoja oli noin 40.Normaalisti kentältä lähtee ja sinne saapuu yhden päivän aikana noin 350 lentoa.Yle vieraili lentoasemalla keskiviikkona ja torstaina. Valokuvasimme asemalla samat paikat samaan aikaan.Avaa kuvien katseluTältä näytti Helsinki-Vantaan lentoaseman ala-aulassa keskiviikkona 31. tammikuuta kello 10.08. Asemalla työskentelevien mukaan keskiviikkona asemalla oli jo normaalia hiljaisempaa. Kuva: Silja Viitala / YleAvaa kuvien katseluTorstaina, tasan 24 tuntia myöhemmin, ala-aulassa oli silmämääräisesti saman verran ihmisiä kuin keskiviikkonakin. Kuva: Silja Viitala / YleAvaa kuvien katseluAseman Alepa keskiviikkona kello 10.10. Kuva: Silja Viitala / YleAvaa kuvien katselu... ja vuorokautta myöhemmin. Kuva: Silja Viitala / YleAvaa kuvien katseluPutkiasentajat Kimmo Virolainen ja Joni Koski olivat kahvitauolla keskiviikkona kello 10.19. Mitä mieltä olette lakosta? – Täyden kympin annan, täysin oikeutettua, vastaa Virolainen. Mikä hallituksen toimissa sitten ketuttaa eniten? – Kaikki! [Valtiovarainministeri Riikka] Purra (ps.) sanoi, että meitä ei voi kiristää. No, samat terveiset takaisin, jatkaa Virolainen. – Meitä on enemmän, täydentää Koski ja jatkaa: – Yleislakkoa odotellessa. Kuva: Silja Viitala / YleAvaa kuvien katseluPorvoolainen Jaana Järvinen nautti ystävänsä kanssa kahvilassa aamiaista torstaina kello 10.18. Ystävykset olivat palanneet Suomeen lomamatkalta edellisenä päivänä. Paluuta oli aikaistettu lakon vuoksi. Kuva: Silja Viitala / YleKlikkaa kuvia nähdäksesi ne suurempana.Avaa kuvien katseluAvaa kuvien katseluAvaa kuvien katseluReijo Kuivalainen ja Allan Saar olivat keskiviikkona lähdössä viikoksi lomalle Dubaihin. Heidät kuvattiin lähtöaulassa kello 10.28. – Jos lento olisi peruttu, olisi harmittanut, mutta ei haitannut, sanovat molemmat.  – Lakko on oikeutettu, työntekijöiden pitää pitää puoliaan, sanoo Kuivalainen. Kuva: Silja Viitala / YleAvaa kuvien katseluTorstaina kello 10.28 samassa paikassa näytti tältä. Kuva: Silja Viitala / YleYleislakkoa odotellessa.Putkiasentaja Joni KoskiAvaa kuvien katseluAseman tuloaulassa tehtiin kunnostustöitä keskiviikkona kello 10.34. Kuva: Silja Viitala / YleAvaa kuvien katseluTorstaiaamuna samaan aikaan aula oli hiljainen. Kuva: Silja Viitala / YleKlikkaa kuvia nähdäksesi ne suurempana.Avaa kuvien katseluAvaa kuvien katseluAvaa kuvien katseluAseman ulkopuolella oli muutamia ihmisiä keskiviikkona kello 10.44. Kuva: Silja Viitala / YleAvaa kuvien katseluTulijoita riitti myös torstaina aamupäivällä. Kuva: Silja Viitala / YleIhmiset joutaisivat töihin.Anu PirttijärviAvaa kuvien katseluKärryjä riitti ulkona kaikille halukkaille keskiviikkona kello 10.45. Kuva: Silja Viitala / YleAvaa kuvien katseluJa samoin torstaina, 24 tuntia myöhemmin. Kuva: Silja Viitala / YleAvaa kuvien katselu– Ihmiset joutaisivat töihin, sanoi aulassa keskiviikkona kello 10.49 odotellut Anu Pirttijärvi (punainen takki). Pirttijärvi oli lähdössä äitinsä Riitta-Leena Strengin kanssa lomalle Bangkokiin. – Pakkohan se on näyttää mieltäkin, jos kiristetään. Mutta periaatteessa en kyllä kannata mitään lakkoja tässä taloustilanteessa, Streng lisää. Kuva: Silja Viitala / YleAvaa kuvien katseluTorstaina kello 10.49 paikalla olivat Helsingin ranskalais-suomalaisen koulun kahdeksasluokkalaiset. He olivat saattamassa koulussa vierailulla olleita oppilaita. Kuva: Silja Viitala / YleAvaa kuvien katseluKeskiviikkona kello 10.57 lähtöselvityskoneen vieressä odotti matkalaukku. Kuva: Silja Viitala / YleAvaa kuvien katselu... ja torstaina kello 10.57 paikalla näytti tältä. Kuva: Silja Viitala / YleAvaa kuvien katseluKeskiviikkona kello 11.02 lähtevien lentojen lista oli pitkä. Aulassa kävi tasainen kuhina. Kuva: Silja Viitala / YleAvaa kuvien katseluTasan 24 tuntia myöhemmin lähtevien lentojen lista oli lyhyt. Ranskalais-suomalaisen koulun oppilaat odottelivat aikataulunäytön luona. Kuva: Silja Viitala / Yle
</article>
<article name="Isä on pelastanut lapsensa satoja kertoja tukeh­tu­miselta – hyvin­voin­tia­lueen mielestä lapsi ei tarvitse erityistukea" href="https://yle.fi/a/74-20072315">
Ennen kuin pohjoispohjalaiselle äidille selvisi, että hänellä on kaksi erityislasta, hän kuvitteli tuen saannista hyvinvointivaltiossa toisin. Hän ajatteli, että yhteiskunta rientäisi apuun, jos lasten kanssa tulisi tarvetta.Nyt hänestä tuntuu, että luottamus hyvinvointivaltioon on mennyt, kun kaikesta on saanut taistella: omaishoitajuudesta, omaishoitajan vapaista, lasten tukihenkilöistä, kuntouttavasta päivähoidosta, iltapäivähoidosta.Parhaillaan hän odottaa seuraavaa oikeudenkäyntiä. Aluehallintovirasto ja hallinto-oikeus ovat linjanneet, että perheen nuoremmalle lapselle kuuluu kuntouttava päivähoito, mutta tämä ei riitä hyvinvointialueelle. Se haluaa jatkaa asian käsittelyä vielä korkeimmassa hallinto-oikeudessa ja on hakenut sieltä valituslupaa.Koska prosessissa on kestänyt, kouluikäinen lapsi ei enää ehdi saamaan päivähoitoa. Oikeudenkäynti on muuttunut periaatekysymykseksi.Avaa kuvien katseluPerheen nuorempi lapsi käy erilaisissa terapioissa.  Kuva: Rami Moilanen / YleÄiti on koulutukseltaan erityisopettaja ja isä työskentelee vammaisten parissa. He ovat myös luoneet laajat vertaistukiverkostot ja hankkineet tietoa muun muassa eri järjestöjen kursseilta.– Luulen, että hirveän moni luovuttaa taistelun jo alussa heti ensimmäiseen hylkäyspäätökseen eivätkä he ymmärrä olla kovana ja vaatia oikeuksiaan, isä sanoo.Perheen henkilöllisyys on Ylen tiedossa, mutta lasten yksityisyyden suojelemiseksi heidän nimiään ei kerrota.Tilanteen pelätään pahenevanVastaava kokemus siitä, että palveluja on vaikea saada, on tutkimusten mukaan monilla vammaispalvelujen asiakkailla.Kehitysvammaisten tukiliitto sekä vammaispalveluja tutkinut Lapin yliopiston sosiaalityön yliopistonlehtori Jari Lindh ovat huolissaan siitä, mihin suuntaan tilanne on menossa vuonna 2023 aloittaneiden hyvinvointialueiden aikana. Nyt nimittäin näyttää, ettei ainakaan parempaan.Tukiliiton tuoreen kyselyn perusteella sen alueellisissa vaikuttamisryhmissä ollaan huolissaan palveluiden saatavuudesta, riittävyydestä ja jatkuvuudesta. Esimerkiksi lapsiperheiden palveluista oli huolissaan yli puolet vastaajista.Tukiliiton huolena on, että hyvinvointialueiden säästöpaine ajaa ne karsimaan kaikki palvelut minimiin. Silloin asiakkaan yksilöllisiä tarpeita ei huomioida riittävästi, vaan etsitään pienintä mahdollista panosta palvelun järjestäjän näkökulmasta.Myös Lindhin mukaan riskinä on, että vammaiset joutuvat hakemaan oikeuksiaan esimerkiksi valitusten, kanteluiden ja oikeustapausten kautta. Se eriarvoistaa. Kaikilla ei ole samalla tavalla osaamista, jaksamista tai kykyä edes hakea palveluita, saati valittaa päätöksistä tai käydä oikeutta.Hyvinvointialueet säästävät ja yhtenäistävätYle kysyi kaikilta hyvinvointialueilta, millaisia muutoksia ne ovat tehneet esimerkiksi kehitysvammaisten palveluihin. Vastauksissa nousi esiin toistuva sana: yhtenäistäminen. Ennen samoja palveluita järjestivät lukuisat kunnat, ja käytännöt ja hinnastot vaihtelivat.Vaikka tasa-arvo lisääntyy, yksittäisille ihmisille muutokset voivat olla isoja. Esimerkiksi Siun soten alueella kehitysvammaisten päivä- ja työtoiminnan ja asumispalvelujen ruokamaksuista osa on noussut yli 50 prosenttia kahtena vuonna peräkkäin.Pohjois-Pohjanmaan hyvinvointialueen Pohteen vammaispalvelujen palvelualuejohtaja Marja Salo sanoo, että alueen kunnissa on myönnetty myös palveluita, joita laki ei vaadi. Hänen mukaansa niitä on karsittu ennen kaikkea yhdenvertaisuuden takia, ei niinkään säästöjen.Kehitysvammapalveluissa on paljon lakisääteisiä palveluita, joita ei voi evätä keneltäkään säästöihin vedoten, vaan ne on pakko järjestää, Salo toteaa. Perheen tai hoitavien tahojen mielipidettä kuunnellaan, mutta lopulta laki määrittelee, syntyykö oikeutta palveluun vai ei, hän sanoo.Kehitysvammaisten tukiliitto näkee hyvinvointialueiden yhtenäistämisen ja joustamattomat palvelukriteerit riskialttiina. Samoin ajattelee Lindh.– Vammaispalveluissa lähtökohtana ovat asiakkaan yksilölliset tarpeet, joihin palvelujärjestelmien pitäisi vastata.Pohteen alueella yksi esimerkki palvelujen muutoksesta on esimerkiksi kehitysvammaisille suunnatun iltapäivätoiminnan muuttuminen. Hyvinvointialue on tulkinnut, että kehitysvammaiset ja erityislapset voivat lähtökohtaisesti olla muiden mukana perusopetuslain mukaisessa maksullisessa iltapäivätoiminnassa.Vastaavia suunnitelmia on ainakin Lapissa ja Päijät-Hämeessä. Tukiliitto on jyrkästi laintulkintaa vastaan. Se muistuttaa, että etenkin vanhemmilla lapsilla palvelun tarve perustuu vammaisuuteen ja jatkuu muita lapsia pidempään, jolloin tuen pitäisi olla maksutonta.Videolla Pohteen palvelupäällikkö kertoo näkemyksensä siitä, miksi osa asiakkaista on ollut tyytymättömiä.Marja Salon mukaan iltapäivätoiminnan muutoksesta on tullut paljon palautetta. Video: Paulus Markkula / Yle, Anna Polo / YleOikeudessa väännetään siitä, voiko palveluita tarjota vain määräajaksiPohjoispohjalaisessa perheessä taistelua aiotaan jatkaa, vaikka voimat ovat jo vähissä.Oikeustapauksessa on kyse siitä, onko nuoremmalla lapsella sellainen kehityshäiriö, että erityishuolto-ohjelmaan olisi oikeus, sekä siitä, onko kehityksessä tapahtunut muutosta, jonka perusteella aikaisemmin tarjottuja palveluita voi lakkauttaa. Hyvinvointialueen mukaan vastaavissa tapauksissa päätöksiä voi tehdä määräaikaisina, kuten alun perin lapselle tehtiin. Hallinto-oikeuden mukaan se oli vastoin hallintolakia.Hyvinvointialue on hakenut valituslupaa KHO:sta. Sen ratkaisulla on merkitystä sille, voidaanko lasten kohdalla tehdä päätöksiä määräaikaisina kuten Pohde toivoo.Perheen mielestä on raskasta joutua jatkuvasti perustelemaan, miksi he tarvitsevat apua: mitä lapsi ei osaa ja missä asioissa hän ei ole tarpeeksi kehittynyt.Arki on muutenkin kuormittavaa: isä kertoo muun muassa pelastaneensa nuoremman lapsen satoja kertoja tukehtumiselta, koska tällä on synnynnäisiä vaikeuksia syömisessä. Kahdella erityislapsella riittää virtaa.Avaa kuvien katseluNuorempi lapsi pureskelee paitansa rikki usein jo päivässä. Perhe on hakenut mutta ei ole saanut vaaterahaa. Kuva: Rami Moilanen / Yle– Me elämme tätä arkea ja sitten meille lyödään päälle oikeusjutut. Meillä ei ole vastaavaa luksusta (kuin virkahenkilöillä) kuin vapaapäivät ja lomat. Kuinka helkkarin uuvuttavaa se on. Ja vielä moneen kertaan ja vielä kahdesta lapsesta.
</article>
<article name="4 000-vuotias hirven­pää­kirves hämmästyttää tutkijaa – Kuusamosta löytynyt esine kertoo varsin kehittyneestä kulttuurista" href="https://yle.fi/a/74-20072459">
Kuusamosta viime vuoden toukokuussa löydetty kivikautinen hirvenpääkirves on mitä todennäköisimmin tehty Kuusamon seudulla yli 4 000 vuotta sitten.Museoviraston amanuenssi Sami Raninen kertoo, että kirves on GTK:n tutkimusten mukaan kvartsiittia. Sitä esiintyy Kuusamon seudulla. Alkuperäinen oletus oli, että kirves olisi ollut samaa kivilajia kuin Säkkijärveltä 1900-luvun alussa löydetty metatuffiittinen kirves.Ranisen mukaan kirves osoittaa, että Kuusamossa eli yli 4 000 vuotta sitten hyvin taitavia kiven työstäjiä. Kvartsiitti on kova kivilaji, jonka työstäminen ei ole helppoa.– Se kertoo kivikauden ihmisen hämmästyttävistä kädentaidoista ja esteettisestä silmästä. Ja laajemmin siitä, että kulttuuri on ollut sellainen, että on ollut kiinnostusta näyttäviä esineitä kohtaan, Raninen kuvaa.– Esine on vaikuttava, sitä voi pitää taideteoksena.Voit tutkia hirvenpääveistosta Oulun Tietomaan 3D-mallinnuksesta.Avaa kuvien katseluKuusamon hirvenpää on rituaali- tai statusesineenä käytetyn kivikirveen hamarapuoli. Kuva: Museovirasto / Matti Kilponen, HelsinkiRanisen mukaan sinänsä ei ole yllättävää, että Pohjois-Suomessa on ollut varsin kehittynyt yhteiskunta jo 4 000 vuotta sitten.– Tällainen ajattelutapa, että pohjoinen olisi ollut periferiaa ja kaikki näyttävä olisi Etelä-Suomesta, ei esihistorian tutkimuksessa päde lainkaan.Kuuntele, kuinka kirveen löytänyt Raimo Virpi kertoi löytämästään kivikautisesta hirvenpääkirveestä viime kesänä.Raimo Virpi kertoo löytämästään kivikautisesta hirvenpääkirveestä
</article>
<article name="Erosor­muksista ei aina luovuta – asiantuntijan mukaan katkeria tuntemuksia saatetaan vaalia maso­kis­tisesti" href="https://yle.fi/a/74-20067812">
Kunnes kuolema meidät erottaa.Tilastot kuitenkin osoittavat, että Suomessa puolet avioliitoista päättyy kuoleman sijasta avioeroon.Kumppanuuden ja ikuisen liiton symboli, vihkisormus, voi eron jälkeen olla muisto kauniista ajoista tai karvas vertauskuva pettymykselle ja sirpaloituneille unelmille.– Esineisiin varastoituu muistia, vihkisormukseen erityisesti tunnemuistia, kertoo psykoterapeutti Marja Saarenheimo.Avaa kuvien katseluPsykoterapeutti Marja Saarenheimo on tutkinut ihmisen suhdetta esineisiin. Kuva: Jari Pussinen / YleAjan saatossa moni sormus unohtuu piirongin perälle, mutta säilytyspäätös voi olla myös aktiivista sorttia.– Jos ero on ollut sopuisa, voi haluta säilyttää sormuksen, koska siihen liittyy hyviä muistoja, Saarenheimo toteaa.Katkeran eron myötä sormus latautuu negatiivisilla tunteilla, mutta sekään ei automaattisesti ole syy hankkiutua siitä eroon.Saarenheimon mukaan jotkut haluavat kaikesta huolimatta pitää sormuksesta kiinni ja masokistisesti vaalia katkeria tuntemuksiaan.– Me ihmiset ollaan tällaisia. Ei me välttämättä haluta luopua jostain, joka herättää meissä paljon negatiivisia tunteita, vaan me ryvetään siinä.Moni vihkisormus päätyy panttilainaamoon tai romukullaksi.Erosormuksia kiikutetaan myös panttilainaamoihin, kertoo Helsingin Pantin konttorinjohtaja Roope Sipilä.– Kyllä niitä useita tulee ihan päivittäin.Myös koruseppä Tom Antell kertoo ostavansa vihkisormuksia asiakkailtaan.Sormuksen myyminen voi olla kylmän laskelmoitu vihanpurkaus, psykoterapeutti Marja Saarenheimo arvioi.– Ainakin siitä saa rahaa, vaikka mitään muuta ei jäisikään.Paljonko?Panttilainaamo maksaa sormuksista oman arvionsa mukaan, koruseppä Tom Antell jalometallin markkina-arvon perusteella. Jalokivistä maksetaan erikseen.Helsingin Pantin Roope Sipilä arvioi heille saapuvien sormusten keskiarvoksi 150–500 euroa. Antell kertoo, että hänen ostamissa sormuksissa liikutaan 1000–1500 euron haitarissa.Silloin tällöin myytäväksi tuodaan myös poikkeuksellisen arvokkaita erosormuksia.– Joskus sanotaan suoraan, että ero tuli, toteaa kultaseppä Tom Antell.Jokainen sormus kantaa tarinaaVihkisormus on enemmän kuin pelkkä esine.Sillä on paitsi valtava vaikutus identiteettiin, se on myös muistojen tallentaja ja tarinoiden kantaja.Toisinaan ihmisillä on tarve jakaa oman erosormuksensa tarina.– Kaikkiin koruihin liittyy tunnetiloja. Joskus ne on positiivisia, joskus ei niin positiivisia, mutta kyllä niitä meille välillä kerrotaan, toteaa Roope Sipilä Helsingin Pantista.Kultaseppä Tom Antell vahvistaa, että osa ihmisistä haluaa kertoa myyntipäätöksen taustat.– Joskus sanotaan suoraan, että ero tuli.Tapa, jolla sormuksesta luovutaan, voi kuvastaa luopujan persoonallisuutta.Luopuminen voi olla myös rituaaliTemperamenttiselle ihmiselle myyminen ei välttämättä tuo riittävää tyydytystä. Silloin sormuksen voi tuhota tai hävittää rituaalinomaisesti.– Kiivasluontoinen ihminen saattaa haluta päästä sormuksesta eroon hyvin dramaattisella tavalla, vaikka heittämällä sen järveen. Se on myymistä impulsiivisempi teko ja kuvastaa luopujan persoonallisuutta, psykoterapeutti Marja Saarenheimo toteaa.Järveäkin dramaattisempi vesistö löytyy lähes jokaisesta kodista.Helsingin seudun ympäristöpalveluista vahvistetaan, että jotkut hävittävät sormuksen wc-pönttöön.– Kyllä on tullut puhelinsoitto tai ehkä jokunen. On ollut riitaa henkilöiden välillä, sitten on sormus heitetty vessanpönttöön ja seuraavana päivänä on harmittanut, kertoo HSY:n tuotantopäällikkö Marina Graan.Viikinmäen jätevedenpuhdistamon ”leluhyllyyn” on kerätty jäteveden seasta paitsi purukalustoa......myös peräkalustoa.Jäteveden seasta löytyy kaikenlaista pikkutavaraa kännyköistä tekohampaisiin ja lasten leluista aikuisten leluihin, joista osa on päätynyt Viikinmäen jätevedenpuhdistamon vitriiniin näytille.Sormuksia jäteveden seasta ei ole löytynyt.– Meillähän on isot viemäritunnelit. Ne on monta metriä leveät, niin niihin johonkin rakosiin on varmaan jäänyt. Tai sitten sormus on päätynyt tämän trasselimönjän joukkoon, ja sitten se menee tuonne voimalaitokselle polttoon, Graan avaa.Katso Puoli seiskan tv-juttu erosormusten erilaisista kohtaloista.
</article>
<article name="Juha Kauppisen kolumni: Jos luontokato on vakava asia, miksi eliitti keskustelee siitä vain ylätasolla?" href="https://yle.fi/a/74-20070391">
KolumniKolumneja kirjoittaa laaja joukko Ylen ulkopuolisia tekijöitä.Lue kolumneja
Kuuntele kolumneja Yle AreenassaOsallistuin äskettäin finanssialan luontohuippukokoukseen Helsingissä. Oli hienoa kuulla eliitin puhuvan luonnon puolesta.Pääministeri Petteri Orpo (kok.) avasi tilaisuuden. Yhdysvaltalaisen jättipankki JPMorgan Chasen asiantuntijan johdolla todettiin, että luontokato on vakava uhka taloudelle. Asian kiteyttivät kokouksen jälkeen Helsingin Sanomien vieraskynäkirjoituksessa finanssialan ja elinkeinoelämän nokkamiehet: ”Taloutemme on täysin riippuvainen luonnosta.”Luonnon tuhlaamista pitäisi suitsia. Ekosysteemien hävittämisen pitäisi olla niin kallista, että siitä tulisi kannattamatonta. Mutta mikä on luonnon tuhlaamista? Kunnolliset mittarit puuttuvat, kokouksessa todettiin.Tämä on osin totta. Ilmaston kuumenemisen ongelma on paperilla helpompi: tiedetään tarkkaan, paljonko päästöjä pitää leikata, jotta pysytään alle 1,5 asteessa. Luonnon näivettämiselle tällaista yhtä lukua ei ole. Mittareita toki on, jos niitä haluaa lukea.Luontokato on paikallinen ilmiö. Se on ratkaistava siellä, missä se aiheutetaan. Luontokato, monimuotoisuuden katoaminen, aiheutuu globaalisti pääosin ekosysteemien raivaamisesta ja luonnonvarojen intensiivisestä käytöstä, kertovat YK, kansainvälinen Luontopaneeli ja vertaisarvioidut tutkimukset.Luontokato on paikallinen ilmiö. Se on ratkaistava siellä, missä se aiheutetaan. Suomi on metsien maa. Täällä merkittävä osa luontokadosta tapahtuu metsissä isoin hakkuin.Puolet Suomen maapinta-alasta on metsiä, lajistosta puolet metsälajeja. Eniten lajien uhanalaisuutta on synnyttänyt avohakkuumetsätalous muokkaamalla metsiä. Tämä on heikentänyt metsäekosysteemien toimintaa.Ekosysteemit kierrättävät ravinteita, varastoivat hiiltä ja puhdistavat vettä. Niiden toiminta perustuu lajien vuorovaikutussuhteille. Monimuotoinen ekosysteemi toimii tehokkaasti. Suuri määrä vuorovaikutussuhteita tuo vakautta. Rikkaat ekosysteemit syntyvät usein hitaasti.Istutusmetsät ovat köyhdytettyjä, heikennettyjä ekosysteemejä, epävakaampia kuin luonnonmetsät. Istutusmetsästä puuttuu luonnonmetsän olemus, esimerkiksi eri-ikäisten elävien ja kuolleiden puiden jatkumo, puuston keskeinen piirre. Sen myötä puuttuu suuri joukko muita lajeja. Istutusmetsät ovat köyhdytettyjä, heikennettyjä ekosysteemejä, epävakaampia kuin luonnonmetsät. Elämämme niiden katveessa on epävarmempaa.Paitsi meidän ”kotiekosysteemimme”, Suomen metsät ovat tulonlähde sadoilletuhansille metsänomistajille ja osa kansantaloutta.Siksi syntyy kiistoja. Suojelu törmää talouteen. Leivotaan kompromisseja. Tappiolle jää se, joka ei osaa puhua: luonto. Metsäekosysteemien heikkeneminen jatkuu.Yksityismetsissä koko luontokadon katkaisemisen työkalu on eräänlainen kompromissi: omistajat tarjoavat metsiä METSO-ohjelmaan, jos huvittaa. Ei siis suojella ekologisesti arvokkaimpia metsiä ja korvata niitä metsänomistajille, vaan suojelu on vapaaehtoista.Siksi METSO:lla on kyllä hyvä maine, mutta iso tavoite, metsälajiston ja luontotyyppien taantumisen katkaiseminen, ei ole lähelläkään toteutumista. Ohjelma tarvitsisi lisärahaa, mutta rahoitusta leikataan.Valtion metsissä luontokadon katkaiseminen on asemasotaa. Nyt, kun vanhat metsät pitää suojella EU:n biodiversiteettistrategian myötä, laaditaan kriteereitä sille, mikä on vanha metsä.Arviointityöhön osallistuva Suomen ympäristökeskuksen biologi kertoi äskettäin Helsingin Sanomissa poliittisen paineen olevan ”yllättävän kova”. ”Tietyt tahot” haluavat kriteereistä mahdollisimman tiukat.Nurin päätyisi metsiä, joissa on vielä rikas metsäekosysteemi.Näin mahdollisimman suuri osa metsistä määriteltäisiin joksikin muuksi kuin vanhoiksi ja ne voitaisiin hakata. Nurin päätyisi metsiä, joissa on vielä rikas metsäekosysteemi.Luontokato jatkuisi.Ei ole yhdentekevää, mitä talouseliitti sanoo luonnosta. Eliitti vaikuttaa siihen, kuinka tärkeänä luonto nähdään.Asioita on monenlaisia. Liikuntaa pitää harrastaa ja vihanneksia syödä. Nämä ovat suosituksia. Orjatyövoimaa ei saa käyttää, eikä ketään murhata. Nämä ovat määräyksiä.Mihin luontokadon katkaiseminen asettuu? Suositeltavaa vai välttämätöntä?”Taloutemme on täysin riippuvainen luonnosta”, kirjoittivat talousmiehet.Kuulostaa tärkeältä. Ja hyvä, että luontokadon katkaisemista vaaditaan ylätasolla. Mutta se ei riitä. Tarvitaan konkretiaa, esimerkiksi painokasta puhetta metsien suojelun tärkeydestä. Se olisi luontevaa, kun kerran luontokato on vakava uhka.Valta on koko ajan kaikkialla. Keskustelukenttä on auki! Jos vaikka joku haluaisi vaikuttaa historian kulkuun. Valta on koko ajan kaikkialla. Konttoreissa on ihmisiä, jotka etsivät rohkeutta tehdä kirjauksia, joilla luontokato katkaistaisiin. He arvostaisivat tukeasi.Juha KauppinenKirjoittaja on kirjailija ja biologi.
</article>
